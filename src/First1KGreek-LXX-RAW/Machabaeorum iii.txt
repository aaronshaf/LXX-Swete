Machabaeorum iii::1:1 Ο ΔΕ Φιλοπάτωρ παρὰ τῶν ἀνακομισθέντων μαθὼν τὴν γινομένην τῶν ἐπʼ αὐτοῦ κρατουμένων τόπων ἀφαίρεσιν ὑπὸ Ἀντιόχου,παραγγείλας ταῖς πάσαις δυνάμεσιν πεζικαῖς καὶ ἱππικαῖς, καὶ τὴνἀδελφὴν Ἀρσινόην συνπαραλαβών, ἐξώρμησεν μέχρι τῶν κατὰ Ῥαφίαντόπων, ὅπου παρεμβεβλήκεισαν οἱ περὶ Ἀντίοχον.
Machabaeorum iii::1:2 Θεόδοτοςδέ τις ἐκπληρῶσαι τὴν ἐπιβουλὴν διανοηθείς, παραλαβὼν τῶν προυποτεταγμένωναὐτῷ ὅπλων Πτολεμαικῶν τὰ κράτιστα, διεκομίσθηνύκτωρ ἐπὶ τὴν τοῦ Πτολεμαίου σκηνήν, ὡς μόνος κτεῖναι αὐτόν,καὶ ἐν τούτῳ διαλῦσαι τὸν πόλεμον.
Machabaeorum iii::1:3 τοῦτον δὲ διάγων Δωσίθεοςὁ Δριμύλου λεγόμενος, τὸ γένος Ἰουδαῖος, ὕστερον δὲ μεταβαλὼντὰ νόμιμα καὶ τῶν πατρίων δογμάτων ἀπηλλοτριωμένος, ἄσημόν τινακατέκλινεν ἐν τῇ σκηνῇ, ὃν συνέβη κομίσασθαι τὴν ἐκείνου κόλασιν.
Machabaeorum iii::1:4 γενομένης δὲ καρτερᾶς μάχης καὶ τῶν πραγμάτων μᾶλλον ἐρρωμένωντῷ Ἀντιόχῳ, ἱκανῶς ἡ Ἀρσινόη ἐπιπορευσαμένη τὰς δυνάμεις παρεκάλειμετὰ οἴκτου καὶ δακρύων, τοὺς πλοκάμους λελυμένη, βοηθεῖνἑαυτοῖς τε καὶ τοῖς τέκνοις καὶ ταῖς γυναιξὶν θαρραλέως, ἐπαγγελλομένηδώσειν νικήσασιν ἑκάστῳ δύο μνᾶς χρυσίου·
Machabaeorum iii::1:5 καὶ οὕτωςσυνέβη τοὺς ἀντιπάλους ἐν χειρονομίαις διαφθαρῆναι, πολλοὺς δὲκαὶ δοριαλώτους συλλημφθῆναι.
Machabaeorum iii::1:6 κατακρατήσας δὲ τῆς ἐπιβουλῆςἔκρινεν τὰς πλησίον πόλεις ἐπελθὼν παρακαλέσαι.
Machabaeorum iii::1:7 ποιήσας δὲτοῦτο, καὶ τοῖς τεμένεσι δωρεὰς ἀπονείμας, εὐθαρσεῖς τοὺς ὑποτεταγμένους κατέστησεν.
Machabaeorum iii::1:8 Τῶν δὲ Ἰουδαίων διαπεμψαμένωνπρὸς αὐτὸν ἀπὸ τῆς γερουσίας καὶ τῶν πρεσβυτέρων τοὺς ἀσπασομένουςαὐτὸν καὶ ξένια κομιοῦντας καὶ ἐπὶ τοῖς συμβεβηκόσινχαρησομένους, συνέβη μᾶλλον αὐτὸν προθυμηθῆναι, ὡς τάχιστα πρὸςαὐτοὺς παραγενέσθαι.
Machabaeorum iii::1:9 διακομισθεὶς δὲ εἰς Ἰεροσόλυμα, καὶ θύσαςτῷ πιστῷ θεῷ καὶ χάριτας ἀποδιδοὺς καὶ τῶν ἑξῆς τι τῷ τόπῳποιήσας, καὶ δὴ παραγενόμενος εἰς τὸν τόπον καὶ τῇ σπουδαιότητικαὶ εὐσεβείᾳ καταπληγείς,
Machabaeorum iii::1:10 θαυμάσας δὲ καὶ τὴν τοῦ ἱεροῦ εὐταξίαν,ἐνεθυμήθη βουλεύσασθαι εἰς τὸν ναὸν εἰσελθεῖν.
Machabaeorum iii::1:11 τῶν δὲ εἰπόντωνμὴ καθήκειν γίνεσθαι τοῦτο, διὰ τὸ μηδὲ τοῖς ἔθνεσιν εἰσιέναι, μηδὲπᾶσιν τοῖς ἱερεῦσιν, ἀλλʼ ἢ μόνῳ τῷ προηγουμένῳ πάντων ἀρχιερεῖ,καὶ τούτῳ κατʼ ἐνιαυτὸν ἅπαξ, ὁ δὲ οὐδαμῶς ἐπείθετο.
Machabaeorum iii::1:12 τοῦ τε νόμουπαραναγνωσθέντος, οὐδ᾿ ὣς ἀπέλειπεν προφερόμενος ἑαυτὸν δεῖν εἰσελθεῖν,λέγων Καὶ εἰ ἐκεῖνοι ἐστέρηνται ταύτης τῆς τιμῆς, ἐμὲ δὲ οὐδεῖ.
Machabaeorum iii::1:13 καὶ ἐπυνθάνετο διὰ τίνα αἰτίαν αὐτὸν εἰσερχόμενον εἰς πᾶντέμενος οὐθεὶς ἐκώλυσεν τῶν παρόντων.
Machabaeorum iii::1:14 καί τις ἀπρονοήτωςἔφη κακῶς αὐτὸ τοῦτο τερατεύεσθαι·
Machabaeorum iii::1:15 γινομένου δέ, φησίν, τούτου,διὰ τίνα αἰτίαν οὐχὶ πάντων εἰσελεύσεσθαι, καὶ θελόντων αὐτῶνκαὶ μή;
Machabaeorum iii::1:16 Τῶν δὲ ἱερέων ἐν πάσαις ταῖς ἐσθήσεσιν προσπεσόντων,καὶ δεομένων τοῦ μεγίστου θεοῦ βοηθεῖν τοῖς ἐνεστῶσιν,καὶ τὴν ὁρμὴν τοῦ κακῶς ἐπιβαλλομένου μεταθεῖναι, κραυγῆς τε μετὰδακρύων τὸ ἱερὸν ἐμπλησάντων,
Machabaeorum iii::1:17 οἱ κατὰ τὴν πόλιν ἀπολειπόμενοιταραχθέντες ἐξεπήδησαν, ἄδηλον τιθέμενοι τὸ γινόμενον.
Machabaeorum iii::1:18 αἵ τεκατάκλειστοι παρθένοι ἐν θαλάμοις σὺν ταῖς τεκούσαις ἐξώρμησαν· καὶἀπέδωκαν κόνει τὰς κόμας πασάμεναι, πού γε καὶ στεναγμῶν ἐνεμπίπλωντὰς πλατείας.
Machabaeorum iii::1:19 αἱ δὲ καὶ προσαρτίως ἐσταλμέναι, τοὺς πρὸςἅπαν νῦν διατεταγμένους καὶ τὴν ἁρμόζουσαν αἰδὼ παραλείπουσαι,δρόμον ἄτακτον συνίσταντο,
Machabaeorum iii::1:20 τὰ δὲ νεογνὰ τῶν τέκνων αἱ πρὸςτούτοις μητέρες καὶ τιθηνοὶ παραλείπουσαι ἄλλως καὶ ἄλλως, αἱ μὲνκατʼ οἴκους, αἱ δὲ κατὰ τὰς ἀγυιὰς ἀνεπιστρέπτως εἰς τὸ πανυπέρτατονἱερὸν ἠθροίζοντο.
Machabaeorum iii::1:21 ποικίλη δὲ ἦν τῶν εἰς τοῦτο συλλεγέντωνἡ δέησις ἐπὶ τοῖς ἀνοσίως ὑπʼ ἐκείνου κατεγχειρουμένοις.
Machabaeorum iii::1:22 σύν τε τούτοις οἱ περὶ τῶν πολιτῶν θρασυνθέντες οὐκ ἠνείχοντο τέλεοναὐτοῦ ἐπικειμένου καὶ τὸ τῆς προθέσεως ἐκπληροῦν διανοουμένου·
Machabaeorum iii::1:23 φωνήσαντες δὲ τὴν ὁρμὴν ἐπὶ τὰ ὅπλα ποιήσασθαι, καὶ θαρραλέωςὑπὸ τοῦ πατρῴου νόμου τελευτᾷν, ἱκανὴν ἐποίησαν ἐν τῷ τόπῳτραχύτητα, μόλις δὲ ὑπό τε τῶν γεραιῶν καὶ τῶν πρεσβυτέρωνἀποτραπέντες, ἐπὶ τὴν αὐτὴν τῆς δεήσεως παρῆσαν στάσιν.
Machabaeorum iii::1:24 καὶτὸ μὲν πλῆθος ὡς ἔμπροσθεν τούτοις ἀνεστρέφετο δεόμενον.
Machabaeorum iii::1:25 οἱδὲ περὶ τὸν βασιλέα πρεσβύτεροι πολλαχῶς ἐπειρῶντο τὸν ἀγέρωχοναὐτοῦ νοῦν ἐξιστάνειν τῆς ἐντεθυμημένης ἐπιβουλῆς.
Machabaeorum iii::1:26 θρασυνθεὶςδὲ καὶ πάντας παραπέμψας ἤδη, καὶ πρόσβασιν ἤδη ἐποιεῖτο, τέλοςἐπιθήσειν δοκῶν τῷ προειρημένῳ.
Machabaeorum iii::1:27 ταῦτα οὖν καὶ οἱ περὶ αὐτὸνὄντες θεωροῦντες ἐτράπησαν εἰς τὸ σὺν τοῖς ἡμετέροις ἐπικαλεῖσθαιτὸν πᾶν κράτος ἔχοντα τοῖς παροῦσιν ἐπαμῦναι, μὴ περιιδόντα τὴνἄνομον καὶ ὑπερήφανον πρᾶξιν.
Machabaeorum iii::1:28 ἐκ δὲ τῆς πυκνοτάτης τε καὶἐνπόνου τῶν ὄχλων συναγομένης κραυγῆς ἀνείκαστός τις ἦν βοή·
Machabaeorum iii::1:29 δοκεῖν γὰρ ἦν μὴ μόνον τοὺς ἀνθρώπους, ἀλλὰ καὶ τὰ τείχη καὶ τὸπᾶν ἔδαφος ἠχεῖν, ἅτε δὴ τῶν πάντων τότε θάνατον ἀλλασσομένωνἀντὶ τῆς τοῦ τόπου βεβηλώσεως.
Machabaeorum iii::2:2 Κύριε, Κύριε, βασιλεῦ τῶν οὐρανῶν, καὶ δέσποτα πάσης τῆςκτίσεως, ἅγιε ἐν ἁγίοις, μόναρχε, παντοκράτωρ, πρόσχες ἡμῖνκαταπονουμένοις ὑπὸ ἀνοσίου καὶ βεβήλου, θράσει καὶ σθένει πεφρυασμένου.
Machabaeorum iii::2:3 σὺ γὰρ εἶ ὁ κτίσας τὰ πάντα, καὶ τῶν ὅλων ἐπικρατῶν·δυνάστης δίκαιος εἶ, καὶ τοὺς ὕβρει καὶ ἀγερωχίᾳ τιπράσσοντας κρίνεις.
Machabaeorum iii::2:4 σὺ τοὺς ἔμπροσθεν ἀδικίαν ποιήσαντας, ἐνοἷς γίγαντες ἦσαν ῥώμῃ καὶ θράσει πεποιθότες, διέφθειρας, ἐπαγαγὼναὐτοῖς ἀμέτρητον ὕδωρ.
Machabaeorum iii::2:5 σὺ τοὺς ὑπερηφανίαν ἐργαζομένουςΣοδομίτας, ἀδήλους ταῖς κακίαις γενομένους, πυρὶ καὶ θείῳ κατέφλεξας,παράδιγμα τοῖς ἐπιγινομένοις καταστήσας.
Machabaeorum iii::2:6 σὺ τὸν θρασὺν Φαραώ,καταδουλωσάμενον τὸν λαόν σου τὸν ἅγιον Ἰσραήλ, ποικίλαις καὶ πολλαῖς δοκιμάσας τιμωρίαις ἐγνώρισας τὴν σὴν δύναμιν, ἐφʼ αἷςἐγνώρισας τὸ μέγα σου κράτος.
Machabaeorum iii::2:7 καὶ ἐπιδιώξαντα αὐτὸν σὺν ἅρμασινκαὶ ὄχλων πλήθει, ἐπέκλυσας βάθει θαλάσσης, τοὺς δὲ ἐνπιστεύσανταςἐπὶ σοὶ τῷ τῆς ἁπάσης κτίσεως δυναστεύοντι, σῴους διεκόμισας.
Machabaeorum iii::2:8 οἳ καὶ συνιδόντες ἔργα σῆς χειρός, ἤνεσάν σε τὸνπαντοκράτορα.
Machabaeorum iii::2:9 σύ, βασιλεῦ, κτίσας τὴν ἀπέρατον καὶ ἀμέτρητονγῆν, ἐξελέξω τὴν πόλιν ταύτην, καὶ ἡγίασας τὸν τόπον τοῦτον εἰςσὸν ὄνομά σοι τῷ τῶν ἁπάντων ἀπροσδεεῖ, καὶ παρεδόξασας ἐνἐπιφανείᾳ μεγαλοπρεπεῖ, σύστασιν ποιησάμενος αὐτοῦ πρὸς δόξαντοῦ μεγάλου καὶ ἐντίμου ὀνόματός σου.
Machabaeorum iii::2:10 καὶ ἀγαπῶν τὸν οἶκον τοῦἸσραήλ, ἐπηγγείλω διότι ἐὰν γένηται ἡμῶν ἀποστροφὴ καὶ καταλάβῃἡμᾶς στενοχωρία, καὶ ἐλθόντες εἰς τὸν τόπον ἡμῶν δεηθῶμεν, εἰσακούσῃτῆς δεήσεως ἡμῶν.
Machabaeorum iii::2:11 καὶ δὴ πιστὸς καὶ ἀληθινός.
Machabaeorum iii::2:12 ἐπεὶδὲ πλεονάκις καὶ θλιβέντων τῶν πατέρων ἡμῶν ἐβοήθησας αὐτοῖςἐν τῇ ταπεινώσει, καὶ ἐρρύσω αὐτοὺς ἐκ μεγάλων κακῶν·
Machabaeorum iii::2:13 ἰδοὺ δὲνῦν, ἅγιε βασιλεῦ, διὰ τὰς πολλὰς καὶ μεγάλας ἡμῶν ἁμαρτίας καταπονούμεθα,καὶ ὑπετάγημεν τοῖς ἐχθροῖς ἡμῶν, καὶ παρείμεθα ἐν ἀδυναμίαις.
Machabaeorum iii::2:14 ἐν δὲ τῇ ἡμετέρᾳ καταπτώσει ὁ θρασὺς καὶ βέβηλος οὗτοςἐπιτηδεύει καθυβρίσαι τὸν ἐπὶ τῆς γῆς ἀναδεδιγμένον τῷ ὀνόματιτῆς δόξης σου ἅγιον τόπον.
Machabaeorum iii::2:15 τὸ μὲν γὰρ κατοικητήριόν σου οὐρανὸςτοῦ οὐρανοῦ ἀνέφικτος ἀνθρώποις ἐστίν.
Machabaeorum iii::2:16 ὰλλὰ ἐπεὶ εὐδόκησας τὴνδόξαν σου ἐν τῷ λαῷ σου Ἰσραήλ, ἡγίασας τὸν τόπον τοῦτον.
Machabaeorum iii::2:17 μὴἐκδικήσῃς ἡμᾶς ἐν τῇ τούτων ἀκαθαρσίᾳ, μηδὲ εὐθύνῃς ἡμᾶς ἐνβεβηλώσει, ἵνα μὴ καυχήσωνται οἱ παράνομοι ἐν θυμῷ αὐτῶν, μηδὲἀγαλλιάσωνται ἐν ὑπερηφανίᾳ γλώσσης αὐτῶν, λέγοντες
Machabaeorum iii::2:18 Ἡμεῖςκατεπατήσαμεν τὸν οἶκον τοῦ ἁγιασμοῦ, ὡς καταπατοῦνται οἱ οἶκοιτῶν προσοχθισμάτων.
Machabaeorum iii::2:19 ἀπάλειψον τὰς ἁμαρτίας ἡμῶν, καὶ διασκέδασοντὰς ἀμβλακίας ἡμῶν, καὶ ἐπίφανον τὸ ἔλεός σου κατὰ τὴνὥραν ταύτην.
Machabaeorum iii::2:20 ταχὺ προκαταλαβέτωσαν οἱ οἰκτιρμοί σου· καὶ δὸςαἰνέσεις ἐν τῷ στόματι τῶν καταπεπτωκότων καὶ συντετριμμένωντὰς ψυχάς, ποιήσας ἡμῖν εἰρήνην.
Machabaeorum iii::2:21 Ἐυταῦθα ὁ πάντων ἐπόπτης θεὸς καὶ προπάτωρ ἅγιος ἐν ἁγίοις εἰσακούσας τῆς ἐνθέσμου λιτανείας, τὸν ὕβρει καὶ θράσει μεγάλωςἐπηρμένον ἐμάστιξεν αὐτόν,
Machabaeorum iii::2:22 ἔυθεν καὶ ἔνθεν κραδάνας αὐτὸν ὡςκάλαμον ὑπὸ ἀνέμου, ὥστε κατʼ ἐδάφους ἄπρακτον ἔτι καὶ τοῖς μέλεσινπαραλελυμένον, μηδὲ φωνῆσαι δύνασθαι δικαίᾳ πεπληγμένονκρίσει.
Machabaeorum iii::2:23 ὅθεν οἵ τε φίλοι καὶ σωματοφύλακες ὀξεῖαν ἰδόντες τὴνκαταλαβοῦσαν αὐτὸν εὔθυναν, φοβούμενοι μὴ καὶ τὸ ζῆν ἐκλείπῃ,ταχέως αὐτὸν ἐξείλκυσαν ὑπερβάλλοντι καταπεπληγμένοι φόβῳ.
Machabaeorum iii::2:24 ἐνχρόνῳ δὲ ὕστερον ἀναλεξάμενος αὑτόν, οὐδαμῶς εἰς μετάμελον ἦλθενἐπιτιμηθείς, μετὰ ἀπειλῆς δὲ πικρᾶς θέμενος ἀνέλυσεν.
Machabaeorum iii::2:25 Διακομισθεὶς δὲ εἰς τὴν Αἴγυπτον, καὶ τὰ τῆς κακίας ἐπαύξων,διά τε τῶν προαποδεδιγμένων συνποτῶν καὶ ἑταίρων τοῦ παντὸςδικαίου κεχωρισμένων,
Machabaeorum iii::2:26 οὐ μόνον ταῖς ἀναριθμήτοις ἀσελγίαις διηρκέσθη,ἀλλὰ καὶ ἐπὶ τοσοῦτον θράσους προῆλθεν, ὥστε δυσφημίαςἐν τοῖς τόποις συνίστασθαι, καὶ πολλοὺς τῶν φίλων ἀτενίζοντας εἰςτὴν τοῦ βασιλέως πρόθεσιν καὶ αὐτοὺς ἕπεσθαι τῇ ἐκείνου θελήσει.
Machabaeorum iii::2:27 προέθετο δημοσίᾳ κατὰ τοῦ ἔθνους διαδοῦναι ψόγον· ἐπὶ τοῦκατὰ τὴν αὐλὴν πύργου στήλην ἀναστήσας, ἐκόλαψεν γραφήν
Machabaeorum iii::2:28 Μηδένατῶν μὴ θυόντων ἐπὶ τὰ ἱερὰ αὐτῶν εἰσιέναι, πάντας δὲ τοὺςἸουδαίους εἰς λαογραφίαν καὶ οἰκετικὴν διάθεσιν ἀχθῆναι, τοὺς δὲἀντιλέγοντας βίᾳ φερομένους τοῦ ζῇν μεταστῆσαι·
Machabaeorum iii::2:29 τούς τε ἀπογραφομένουςχαράσσεσθαι καὶ διὰ πυρὸς εἰς τὸ σῶμα παρασήμῳΔιονύσου κισσοφύλλῳ· οὓς καὶ προκαταχωρίσαι εἰς τὴν προσυνεσταλμένηναὐθεντίαν.
Machabaeorum iii::2:30 ἵνα δὲ μὴ τοῖς πᾶσιν ἀπεχθόμενος φαίνηται,ὑπέγραψεν Ἐὰν δέ τινες ἐξ αὐτῶν προαιρῶνται ἐν τοῖς κατὰτελετὰς μεμυημένοις ἀναστρέφεσθαι, τούτους ἰσοπολίτας Ἀλεξανδρεῦσινεἶναι.
Machabaeorum iii::2:31 Ἔνιοι μὲν ἐπιπολαίως τὰς τῆς πόλεως εὐσεβείαςἐπιβάθρας στυγοῦντες, εὐχερῶς ἑαυτοὺς ἐδίδοσαν, ὡς μεγάλης τινὸςκοινωνήσοντες εὐκλείας ἀπὸ τῆς ἐσομένης τῷ βασιλεῖ συναναστροφῆς.
Machabaeorum iii::2:32 οἱ δὲ πλεῖστοι γενναίᾳ ψυχῇ ἐνίσχυσαν, καὶ οὐ διέστησαν τῆςεὐσεβείας· τά τε χρήματα περὶ τοῦ ζῇν ἀντικαταλλασσόμενοι ἀδεῶςἐπειρῶντο ἑαυτοὺς ῥύσασθαι ἐκ τῶν ἀπογραφῶν.
Machabaeorum iii::2:33 εὐέλπιδές τεκαθιστήκεισαν ἀντιλήμψεως τεύξασθαι, καὶ τοὺς ἀποχωροῦνταςἐξ αὐτῶν ἐβδελύσσοντο, καὶ ὡς πολεμίους τοῦ ἔθνους ἔκρινον, καὶτῆς κοινῆς συναναστροφῆς καὶ εὐχρηστίας ἐστέρουν.
Machabaeorum iii::3:1 Ἃ καὶμεταλαμβάνων ὁ δυσσεβὴς ἐπὶ τοσοῦτον ἐξεχόλησεν ὥστε οὐ μόνοντοῖς κατὰ Ἀλεξάνδρειαν ὀργίζεσθαι ἀλλὰ καὶ τοῖς ἐν τῇ χώρᾳ βαρυτέρωςἐναντιωθῆναι, καὶ προστάξαι σπεύδοντας συναγαγεῖν πάνταςἐπὶ τὸ αὐτό, καὶ χειρίστῳ μόρῳ τοῦ ζῆν μεταστῆσαι.
Machabaeorum iii::3:2 τούτων δὲοἰκονομουμένων φήμη δυσμενὴς ἐξέκειτο κατὰ τοῦ γένους ἀνθρώποιςσυμφρονοῦσιν εἰς κακοποίησιν, ἀφορμῆς δὲ διδομένης εἰς διάθεσιν,ὡς ἂν ἀπὸ τῶν νομίμων αὐτοὺς κωλυόντων.
Machabaeorum iii::3:3 οἱ δὲ Ἰουδαῖοι τὴν μὲνπρὸς τοὺς βασιλεῖς εὔνοιαν καὶ πίστιν ἀδιάστροφον ἦσαν φυλάσσοντες·
Machabaeorum iii::3:4 σεβόμενοι δὲ τὸν θεόν, καὶ τῷ τούτου νόμῳ πολιτευόμενοι,χωρισμὸν ἐποίουν ἐπὶ τῷ κατὰ τὰς τροφάς. δι᾿ ἣν αἰτίαν ἔνιοι ἀπεχθεῖςἐφαίνοντο·
Machabaeorum iii::3:5 τῇ δὲ τῶν δικαίων εὐπραξίᾳ κοσμοῦντες τὴν συναναστροφήν,ἅπασιν ἀνθρώποις εὐδόκιμοι καθειστήκεισαν.
Machabaeorum iii::3:6 τὴν μὲνοὖν περὶ τοῦ γένους ἐν πᾶσιν θρυλουμένην εὐπραξίαν οἱ ἀλλόφυλοιοὐδαμῶς διηριθμήσαντο·
Machabaeorum iii::3:7 τὴν δὲ περὶ τῶν προσκυνήσεων καὶ τροφῶνδιάστασιν ἐθρύλουν, φάσκοντες μήτε τῷ βασιλεῖ μήτε ταῖς δυνάμεσινὁμοσπόνδους τοὺς ἀνθρώπους γίνεσθαι, δυσμενεῖς δὲ εἶναι καὶ μέγατι τοῖς πράγμασιν ἐναντιουμένους· καὶ οὐ τῷ τυχόντι περιήψαντοφόβῳ.
Machabaeorum iii::3:8 Οἱ δὲ κατὰ τὴν πόλιν Ἕλληνες οὐδὲν ἠδικημένοι,ταραχὴν ἀπροσδόκητον περὶ τοὺς ἄνδρας θεωροῦντες καὶ συνδρομὰςἀπροσκόπους γινομένας, βοηθεῖν μὲν οὐκ ἔσθενον· τυραννικὴ γὰρ ἦνἡ διάθεσις· παρεκάλουν δὲ καὶ δυσφόρως εἶχον, καὶ μεταπεσεῖσθαιταῦτα ὑπελάμβανον·
Machabaeorum iii::3:9 μὴ γὰρ οὕτω παροραθήσεσθαι τηλικοῦτο σύστεμαμηδὲν ἠγνοηκός.
Machabaeorum iii::3:10 ἤδη δὲ καί τινες γείτονές τε καὶ φίλοικαὶ συνπραγματευόμενοι, μυστικῶς τινας ἐπισπώμενοι, πίστειςἐδίδουν συνασπιεῖν, καὶ πᾶν ἐκτενὲς προσοίσεσθαι πρὸς ἀντίλημψίν.
Machabaeorum iii::3:11 Ἐκεῖνος μὲν οὖν τῇ κατὰ τὸ παρὸν εὐημερίᾳ γεγαυρωμένος,καὶ οὐ καθορῶν τὸ τοῦ μεγίστου θεοῦ κράτος, ὑπολαμβάνων δὲδιηνεκῶς ἐν τῇ αὐτῇ διαμένειν βουλῇ, ἔγραψεν κατʼ αὐτῶν ἐπιστολὴντήνδε
Machabaeorum iii::3:12 Βασιλεὺς Πτολεμαῖος Φιλοπάτωρ τοῖς κατʼ Αἴγυπτονκαὶ κατὰ τόπον στρατηγοῖς καὶ στρατιώταις χαίρειν καὶ ἐρρῶσθαι.
Machabaeorum iii::3:13 ἔρρωμαι δὲ καὶ αὐτὸς ἐγὼ καὶ τὰ πράγματα ἡμῶν.
Machabaeorum iii::3:14 τῆς εἰς τὴνἈσίαν γενομένης ἡμῖν ἐπιστρατίας, ἧς ἴστε καὶ αὐτοί, τῇ τῶν θεῶνἀπροπτώτῳ συμμαχίᾳ κατὰ λόγον ἐπὶ τέλος ἀχθείσης,
Machabaeorum iii::3:15 ἡγησάμεθαμὴ βίᾳ δόρατος, ἐπιεικείᾳ δὲ καὶ πολλῇ φιλανθρωπίᾳ τιθηνήσασθαιτὰ κατοικοῦντα Κοίλην Συρίαν καὶ Φοινίκην ἔθνη, εὖ ποιήσαντεςἀσμένως.
Machabaeorum iii::3:16 καὶ τοῖς κατὰ πόλεσιν ἱεροῖς ἀπονείμαντες προσόδουςπλείστας, προσήχθημεν καὶ εἰς τὰ Ἰεροσόλυμα ἀναβάντες τιμῆσαιτὸ ἱερὸν τῶν ἀλιτηρίων καὶ μηδέποτε ληγόντων τῆς ἀνοίας.
Machabaeorum iii::3:17 οἱ δὲλόγῳ μὲν τὴν ἡμετέραν ἀποδεξάμενοι παρουσίαν, τῷ δὲ πράγματινόθως, προθυμηθέντων ἡμῶν εἰσελθεῖν εἰς τὸν ναὸν αὐτῶν καὶ τοῖςἐκπρεπέσιν καὶ καλλίστοις ἀναθήμασιν τιμῆσαι,
Machabaeorum iii::3:18 τύφοις φερόμενοιπαλαιοτέροις, εἶρξαν ἡμᾶς τῆς εἰσόδου, λειπόμενοι τῆς ἡμετέρας ἀλκῆς,δι᾿ ἣν ἔχομεν πρὸς ἅπαντας ἀνθρώπους φιλανθρωπίαν.
Machabaeorum iii::3:19 τὴνδὲ αὐτῶν εἰς ἡμᾶς δυσμενίαν ἔκδηλον καθιστάντες, ὡς μονώτατοιτῶν ἐθνῶν βασιλεῦσιν καὶ τοῖς ἑαυτῶν εὐεργέταις ὑψαυχενοῦντεςοὐδὲν γνήσιον βούλονται φέρειν.
Machabaeorum iii::3:20 Ἡμεῖς δὲ τῇ τούτωνἀνοίᾳ συνπεριενεχθέντες, καὶ μετὰ νίκης διακομισθέντες, καὶ εἰςτὴν Αἴγυπτον τοῖς πᾶσιν ἔθνεσιν φιλανθρώπως ἀπαντήσαντες, καθὼςἔπρεπεν ἐποιήσαμεν.
Machabaeorum iii::3:21 ἐν δὲ τούτοις πρὸς τοὺς ὁμοφύλουςαὐτῶν ἀμνησικακίαν ἅπασιν γνωρίζοντες, διά τε τὴν συμμαχίαν καὶτὰ πεπιστευμένα μετὰ ἁπλότητος αὐτοῖς ἀρχῆθεν μύρια πράγματα, ἐξαλλοιῶσαι ἐβουλήθημεν, καὶ πολιτίας αὐτοὺς Ἀλεξανδρέων καταξιῶσαι,καὶ μετόχους τῶν ἀεὶ ἱερέων καταστῆσαι.
Machabaeorum iii::3:22 οἱ δὲ τοὐναντίονἐκδεχόμενοι καὶ τῇ συμφύτῳ κακοηθείᾳ τὸ καλὸν ἀπωσάμενοι,διηνεκῶς δὲ εἰς τὸ φαῦλον ἐκνεύοντες,
Machabaeorum iii::3:23 οὐ μόνον ἀπεστρέψαντοτὴν ἀτίμητον πολιτίαν, ἀλλὰ καὶ βδελύσσονται λόγῳ τε καὶσιγῇ τοὺς ἐν αὐτοῖς ὀλίγους πρὸς ἡμᾶς γνησίως διακειμένους,παρʼ ἕκαστα ὑφορώμενοι μετὰ τῆς δυσκλεεστάτης ἐμβιώσεως διὰτάχους ἡμᾶς καταστρέψαι τὰ πράγματα.
Machabaeorum iii::3:24 διὸ καὶ τεκμηρίοις καλῶςπεπεισμένοι τούτους κατὰ πάντα δυσνοεῖν ἡμῖν τρόπον, καὶπρονοούμενοι μή ποτε ἐφνιδίου μετέπειτα ταραχῆς ἐνστάσης ἡμῖντοὺς δυσσεβεῖς τούτους κατὰ νώτου προδότας καὶ βαρβάρους ἔχωμενπολεμίους·
Machabaeorum iii::3:25 προστετάχαμεν ἅμα τῷ προσπεσεῖν τὴν ἐπιστολὴντήνδε, αὐθωρεὶ τοὺς ἐννεμομένους σὺν ταῖς γυναιξὶ καὶ τέκνοιςμετὰ ὕβρεως καὶ σκυλμῶν ἀποστεῖλαι πρὸς ἡμᾶς ἐν δεσμοῖς σιδηροῖςπάντοθεν κατακεκλεισμένους, εἰς ἀνήκεστον καὶ δυσκλεῆ πρέπονταδυσμενέσι φόνον.
Machabaeorum iii::3:26 τούτων γὰρ ὁμοῦ κολασθέντων, διειλήφαμενεἰς τὸν ἐπίλοιπον χρόνον τελείως ἡμῖν τὰ πράγματα ἐνεὐσταθείᾳ καὶ τῇ βελτίστῃ διαθέσει κατασταθήσεσθαι.
Machabaeorum iii::3:27 ὃς δ᾿ ἂνσκεπάσῃ τινὰ τῶν Ἰουδαίων ἀπὸ γεραιοῦ μέχρι νηπίου καὶ μέχριτῶν ὑπομαστιαίων, ἐχθίσταις βασάνοις ἀποτυμπανισθήσεται πανοικίᾳ·
Machabaeorum iii::3:28 μηνύειν δὲ τὸν βουλόμενον ἐφʼ ᾧ τὴν οὐσίαν τοῦ ἐμπίπτοντοςὑπὸ τὴν εὔθυναν λήμψεται, καὶ ἐκ τοῦ βασιλείου δραχμὰςδισχιλίας, καὶ τῆς ἐλευθερίας στεφανωθήσεται.
Machabaeorum iii::3:29 πᾶς δὲ τόπος, οὗἐὰν φωραθῇ τὸ σύνολον σκεπαζόμενος Ἰουδαῖος, ἄβατος καὶ πυριφλεγὴςγινέσθω, καὶ πάσῃ θνητῇ φύσει καθʼ ἅπαν ἄχρηστος φανήσεταιεἰς τὸν ἀεὶ χρόνον.
Machabaeorum iii::3:30 καὶ ὁ μὲν τῆς ἐπιστολῆς τύπος οὕτωςἐγέγραπτο.
Machabaeorum iii::4:1 Πάντη δὲ ὅπου προσέπιπτεν τοῦτο τὸ πρόσταγμα, δημοτελὴςσυνίστατο τοῖς ἔθνεσιν οὖν εὐωχία μετὰ ἀλαλαγμῶν καὶ χαρᾶς, ὡςἂν τῆς προκατεσκιρωμένης αὐτοῖς πάλαι κατὰ διάνοιαν, μετὰ παρv νῦν ἐκφαινομένης ἀπεχθείας.
Machabaeorum iii::4:2 τοῖς δὲ Ἰουδαίοις ἄλεκτονπένθος ἦν καὶ πανόδυρτος μετὰ δακρύων βοή, στεναγμοῖς πεπυρωμένηςπάντοθεν αὐτῶν τῆς καρδίας, ὀλοφυρομένων τὴν ἀπροσδόκητονἐξαίφνης αὐτοῖς ἐπικριθεῖσαν ὀλεθρίαν.
Machabaeorum iii::4:3 τίς νομὸς ἢ πόλις,ἢ τίς τὸ σύνολον οἴκτιστος τόπος, ἢ τίνες ἀγυιαὶ κοπετοῦ καὶ γόωνἐπʼ αὐτοῖς οὐκ ἐνεπιπλῶντο;
Machabaeorum iii::4:4 οὕτως γὰρ μετὰ πικρίας ἀνοίκτουψυχῆς ὑπὸ τῶν κατὰ πόλιν στρατηγῶν ὁμοθυμαδὸν ἐξαπεστέλλοντο,ὥστε ἐπὶ ταῖς ἐξάλλοις τιμωρίαις καί τινας τῶν ἐχθρῶν λαμβάνονταςπρὸ τῶν ὀφθαλμῶν τὸν κοινὸν ἔλεον, καὶ λογιζομένους τὴν ἄδηλοντοῦ βίου καταστροφήν, δακρύειν αὐτῶν τὴν δυσάθλιον ἐξαποστολήν.
Machabaeorum iii::4:5 ἤγετο γὰρ γέρων πλήρης πολιᾶς πεπυκασμένος τὴν ἐκ τοῦ γήρωςνωθρότητα ποδῶν ἐπικύφων, ἀνατροπῆς ὁρμῇ βιαίας, ἁπάσηςαἰδοῦς ἄνευ πρὸς ὀξείαν καταχρώμενος πορείαν.
Machabaeorum iii::4:6 αἱ δὲ ἄρτι πρὸςβίου κοινωνίαν γαμικὸν ὑπεληλυθυῖαι παστὸν νεάνιδες ἀντὶ τέρψεωςμεταλαβοῦσαι γόους, καὶ κόνει τὴν μυροβρεχῆ πεφυρμέναικόμην, ἀκαλύπτως δὲ ἀγόμεναι, θρῆνον ἀνθʼ ὑμεναίων ὁμοθυμαδὸνἐξῆρχον, ὡς ἐσπαραγμέναι σκύμνοις ἀλλοεθνέσιν·
Machabaeorum iii::4:7 δέσμιαι δὲ δημοσίᾳμέχρι τῆς εἰς τὸ πλοῖον ἐμβολῆς εἵλκοντο μετὰ βίας.
Machabaeorum iii::4:8 οἱ δὲτούτων συνζυγεῖς βρόχους ἀντὶ στεφέων τοὺς αὐχένας περιπεπλεγμένοιμετὰ ἀκμαίας νεανικῆς ἡλικίας, ἀντὶ εὐωχίας καὶ νεωτερικῆςῥᾳθυμίας τὰς ἐπιλοίπους τῶν γάμων ἡμέρας ἐν θρήνοις διῆγον, παρὰπόδας ἤδη τὸν ᾅδην ὁρῶντες κείμενον.
Machabaeorum iii::4:9 κατήχθησαν δὲ θηρίων τρόπονἀγόμενοι σιδηροδέσμοις ἀνάγκαις· οἱ μὲν τοῖς ζυγοῖς τῶν πλοίωνπροσηλωμένοι τοὺς τραχήλους, οἱ δὲ τοὺς πόδας ἀρρήκτοις κατησφαλισμένοιπέδαις,
Machabaeorum iii::4:10 ἔτι καὶ τῷ καθύπερθε πυκνῷ σανιδώματι διακειμένῳ,ὅπως πάντοθεν ἐσκοτισμένοι τοὺς ὀφθαλμούς, ἀγωγὴν ἐπιβούλωνἐν παντὶ τῷ κατάπλῳ λαμβάνωσιν.
Machabaeorum iii::4:11 Τούτων δὲἐπὶ τὴν λεγομένην Σχεδίαν ἀχθέντων, καὶ τοῦ παράπλου περανθέντος, καθὼς ἦν δεδογματισμένον τῷ βασιλεῖ, προσέταξεν αὐτοὺς ἐντῷ πρὸ τῆς πόλεως ἱπποδρόμῳ παρεμβαλεῖν ἀπλάτῳ καθεστῶτιπεριμέτρῳ, καὶ πρὸς παραδιγματισμὸν ἄγαν εὐκαιροτάτῳ καθεστῶτιπᾶσι τοῖς καταπορευομένοις εἰς τὴν πόλιν, καὶ τοῖς ἐκ τούτωνεἰς τὴν χώραν στελλομένοις πρὸς ἐκδημίαν· πρὸς τὸ μηδὲ ταῖςδυνάμεσιν αὐτοῦ κοινωνεῖν μηδὲ τὸ σύνολον καταξιῶσαι περιβόλῳ.
Machabaeorum iii::4:12 ὡς δὲ τοῦτο ἐγενήθη, ἀκούσας τοὺς ἐκ τῆς πόλεως ὁμοεθνεῖς κρυβῇἐκπορευομένους πυκνότερον ἀποδύρεσθαι τὴν ἀκλεῆ τῶν ἀδελφῶνταλαιπωρίαν,
Machabaeorum iii::4:13 διοργισθεὶς προσέταξεν καὶ τούτοις ὁμοῦ τὸν αὐτὸντρόπον ἐπιμελῶς ὡς ἐκείνοις ποιῆσαι, μὴ λειπομένοις κατὰ μηδένατρόπον τῆς ἐκείνων τιμωρίας·
Machabaeorum iii::4:14 ἀπογραφῆναι δὲ πᾶν τὸ φῦλον ἐξὀνόματος, οὐκ εἰς τὴν ἔμπροσθεν βραχεῖ προδεδηλωμένην τῶν ἔργωνκατὰ τρόπον λατρείαν, στρεβλωθέντας δὲ παρηγγελμέναις αἰκίαις τὸτέλος ἀφανίσαι μιᾶς ὑπὸ καιρὸν ἡμέρας.
Machabaeorum iii::4:15 ἐγίνετο μὲν οὖν ἡ τούτωνἀπογραφὴ μετὰ πικρᾶς σπουδῆς καὶ φιλοτίμου προσεδρίας ἀπὸἀνατολῶν ἡλίου μέχρι δυσμῶν, ἀνήνυτον λαμβάνουσα τὸ τέλος ἐπὶἡμέρας τεσσεράκοντα.
Machabaeorum iii::4:16 Μεγάλως δὲ καὶ διηνεκῶς ὁ βασιλεὺςχαρᾷ πεπληρωμένος, συμπόσια ἐπὶ πάντων τῶν εἰδώλωνσυνιστάμενος, πεπληρωμένῃ πόρρω τῆς ἀληθείας φρενὶ καὶ βεβήλῳστόματι, κωφὰ καὶ μὴ δυνάμενα αὐτοῖς λαλεῖν ἢ ἀρήγειν ἐπαινῶν,εἰς δὲ  τὰ μὴ καθήκοντα λαλῶν.
Machabaeorum iii::4:17 μετὰ δὲ τὸ προειρημένοντοῦ χρόνου διάστημα προηνέγκαντο οἱ γραμματεῖς τῷ βασιλεῖ, μηκέτιἰσχύειν τὴν τῶν Ἰουδαίων ἀπογραφὴν ποιεῖσθαι διὰ τὴν ἀμέτρητοναὐτῶν πληθύν·
Machabaeorum iii::4:18 καίπερ ὄντων ἔτι κατὰ τὴν χώραν τῶν πλειόνων,τῶν μὲν κατὰ τὰς οἰκίας ἔτι συνεστηκότων, τῶν δὲ καὶ κατὰ τὸν τόπον,ὡς ἀδυνάτου καθεστῶτος πᾶσιν τοῖς ἐπʼ Αἴγυπτον στρατηγοῖς.
Machabaeorum iii::4:19 ἀπειλήσαντος δὲ αὐτοῖς σκληρότερον, ὡς δεδωροκοπημένοις εἰςμηχανὴν τῆς ἐκφυγῆς, συνέβη σαφῶς αὐτὸν περὶ τούτου πιστωθῆναι,
Machabaeorum iii::4:20 λεγόντων μετὰ ἀποδείξεως καὶ τὴν χαρτηρίαν ἤδη καὶ τοὺςγραφικοὺς καλάμους, ἐν οἷς ἐχρῶντο, ἐκλελοιπέναι.
Machabaeorum iii::4:21 τοῦτο δὲ ἦνἐνέργεια τῆς τοῦ βοηθοῦντος τοῖς Ἰουδαίοις ἐξ οὐρανοῦ προνοίας ἀνικήτου.
Machabaeorum iii::5:1 Τότε προσκαλεσάμενος Ἕρμωνα τὸν πρὸς τῇ τῶν ἐλεφάντωνἐπιμελείᾳ, βαρείᾳ μεμεστωμένος ὀργῇ καὶ χόλῳ κατὰ πᾶν ἀμετάθετος,
Machabaeorum iii::5:2 ἐκέλευσεν ὑπὸ τὴν ἐρχομένην ἡμέραν δαψιλέσι δράκεσιλιβανωτοῦ καὶ οἴνῳ πλείονι ἀκράτῳ ἅπαντας τοὺς ἐλέφαντας ποτίσαι,ὄντας τὸν ἀριθμὸν πεντακοσίους· καὶ ἀγριωθέντας τῇ τοῦ πόματοςἀφθόνῳ χορηγίᾳ εἰσαγαγεῖν πρὸς συνάντησιν τοῦ μόρου τῶνἸουδαίων.
Machabaeorum iii::5:3 ὁ μὲν τάδε προστάσσων ἐτρέπετο πρὸς τὴν εὐωχίαν,συναγαγὼν τοὺς μάλιστα τῶν φίλων καὶ τῆς στρατιᾶς ἀπεχθῶςἔχοντας πρὸς τοὺς Ἰουδαίους.
Machabaeorum iii::5:4 ὁ δὲ ἐλεφαντάρχης τὸ προσταγὲνἀραρότως Ἕρμων συνετέλει.
Machabaeorum iii::5:5 οἵ τε πρὸς τούτοις λειτουργοὶ κατὰτὴν ἑσπέραν ἐξιόντες τὰς τῶν ταλαιπωρούντων ἐδέσμευον χεῖρας,τήν τε λοιπὴν ἐμηχανῶντο περὶ αὐτοὺς ἀσφάλειαν ἔννυχον, δόξαντεςὁμοῦ λήμψεσθαι τὸ φῦλον πέρας τῆς ὀλεθρίας.
Machabaeorum iii::5:6 οἱ δὲ πάσηςσκέπης ἔρημοι δοκοῦντες εἶναι τοῖς ἔθνεσιν Ἰουδαῖοι, διὰ τὴνπάντοθεν περιέχουσαν αὐτοὺς μετὰ δεσμῶν ἀνάγκην,
Machabaeorum iii::5:7 τὸν παντοκράτορακύριον καὶ πάσης δυνάμεως δυναστεύοντα, ἐλεήμονα θεὸναὐτῶν καὶ πατέρα, δυσκαταπαύστῳ βοῇ πάντες μετὰ δακρύων ἐπεκαλέσαντο,δεόμενοι
Machabaeorum iii::5:8 τὴν κατ᾿ αὐτῶν μεταστρέψαι βουλὴν ἀνοσίαν,καὶ ῥύσασθαι αὐτοὺς μετὰ μεγαλομεροῦς ἐπιφανείας ἐκ τοῦ παρὰπόδας ἐν ἑτοίμῳ μόρου.
Machabaeorum iii::5:9 τούτων μὲν οὖν ἡ λιτανία ἐκτενῶς ἀνέβαινενεἰς τὸν οὐρανόν.
Machabaeorum iii::5:10 ὁ δὲ Ἕρμων τοὺς ἀνηλεεῖς ἐλέφανταςποτίσας πεπληρωμένους τῆς τοῦ οἴνου πολλῆς χορηγίας καὶ τοῦλιβάνου μεμεστωμένους, ὄρθριος ἐπὶ τὴν αὐλὴν παρῆν περὶ τούτωνπροσαγγεῖλαι τῷ βασιλεῖ.
Machabaeorum iii::5:11 τὸ δὲ ἀπʼ αἰῶνος κτίσμα χρόνου καλὸνἐν νυκτὶ καὶ ἡμέρᾳ ἐπιβαλλόμενον ὑπὸ τοῦ χαριζομένου πᾶσιν, οἷςἂν αὐτὸς θελήσει, ὕπνου μέρος ἀπέστειλεν εἰς τὸν βασιλέα·
Machabaeorum iii::5:12 καὶἡδίστῳ καὶ βαθεῖ κατεσχέθη τῇ ἐνεργείᾳ τοῦ δεσπότου, τῆς ἀθέσμουμὲν προθέσεως πολὺ διεσφαλμένος, τοῦ δὲ ἀμεταθέτου λογισμοῦ μεγάλωςδιεψευσμένος.
Machabaeorum iii::5:13 οἵ τε Ἰουδαῖοι τὴν προσημανθεῖσαν ὥραν διαφυγόντες, τὸν ἅγιον ᾔνουν θεὸν αὐτῶν· καὶ πάλιν ἠξίουν τὸνεὐκατάλλακτον δεῖξαι μεγαλοσθενοῦς ἑαυτοῦ χειρὸς κράτος ἔθνεσινὑπερηφάνοις.
Machabaeorum iii::5:14 μεσούσης δὲ ἤδη δεκάτης ὥρας σχεδόν, ὁ πρὸςταῖς κλήσεσιν τεταγμένος, ἀθρόους τοὺς κλητοὺς ἰδών, ἔνυξεν προσελθὼντὸν βασιλέα.
Machabaeorum iii::5:15 καὶ μόλις διεγείρας, ὑπέδειξε τὸν τῆς συμποσίαςκαιρὸν ἤδη παρατρέχοντα, τὸν περὶ τούτων λόγον ποιούμενος.
Machabaeorum iii::5:16 ὃν ὁ βασιλεὺς λογισάμενος, καὶ τραπεὶς εἰς τὸν πότον,ἐκέλευσεν τοὺς παραγεγονότας ἐπὶ τὴν συμποσίαν ἄντικρυς ἀνακλῖναιαὐτοῦ.
Machabaeorum iii::5:17 οὗ καὶ γενομένου, παρῄνει εἰς εὐωχίαν δόνταςἑαυτούς, τὸ παρὸν τῆς συμποσίας ἐπὶ πολὺ γεραιρομένους εἰς εὐφροσύνηνκαταθέσθαι μέρος.
Machabaeorum iii::5:18 ἐπὶ πλεῖον δὲ προσκοπτούσης τῆςὁμιλίας, τὸν Ἕρμωνα προσκαλεσάμενος ὁ βασιλεύς, μετὰ πικρίαςἀπειλῆς ἐπυνθάνετο τίνος ἕνεκεν αἰτίας ἰάθησαν οἱ Ἰουδαῖοι τὴνπεριοῦσαν ἡμέραν περιβεβιωκότες.
Machabaeorum iii::5:19 τοῦ δὲ ὑποδείξαντος ὅτι νυκτὸςτὸ προσταγὲν ἐπὶ τέλος ἠγιοχέναι, καὶ τῶν φίλων αὐτῶν προσμαρτυρησάντων·
Machabaeorum iii::5:20 τὴν ὠμότητα χείρονα Φαλάριδος ἐσχηκὼς ἔφητὸ τῆς σήμερον ὕπνῳ χάριν ἔχειν αὐτούς· ἀνυπερθέτως δὲ εἰς τὴνὑποστέλλουσαν ἡμέραν κατὰ τὸ ὅμοιον ἑτοίμασον τοὺς ἐλέφανταςἐπὶ τὸν τῶν ἀθεμίτων Ἰουδαίων ἀφανισμόν.
Machabaeorum iii::5:21 εἰπόντος δὲ τοῦβασιλέως, ἀσμένως πάντες μετὰ χαρᾶς οἱ παρόντες ὁμοῦ συναινέσαντες,εἰς τὸν ἴδιον οἶκον ἕκαστος ἀνέλυσεν.
Machabaeorum iii::5:22 καὶ οὐχ οὕτως εἰςὕπνον κατεχρήσαντο τὸν χρόνον τῆς νυκτός, ὡς εἰς τὸ παντοίουςμηχανᾶσθαι τοῖς ταλαιπώροις δοκοῦσιν ἐμπαιγμούς.
Machabaeorum iii::5:23 Ἄρτιδὲ ἀλεκτρυὼν ἐκέκραγεν ὄρθριος, καὶ τὰ θηρία καθωπλικὼς ὁ Ἕρμωνἐν τῷ μεγάλῳ περιστύλῳ διεκίνει.
Machabaeorum iii::5:24 τὰ δὲ κατὰ τὴν πόλιν πλήθησυνήθροιστο πρὸς τὴν οἰκτροτάτην θεωρίαν, προσδοκῶντα τὴν πρωίανμετὰ σπουδῆς.
Machabaeorum iii::5:25 οἱ δὲ Ἰουδαῖοι κατὰ τὸν ἀμερῆ ψυχουλκούμενοιχρόνον, πολύδακρυν ἱκετίαν ἐν μέλεσιν γοεροῖς τείνοντεςτὰς χεῖρας εἰς τὸν οὐρανὸν ἐδέοντο τοῦ μεγίστου θεοῦ πάλιν αὐτοῖςβοηθῆσαι συντόμως.
Machabaeorum iii::5:26 οὔπω δὲ ἡλίου βολαὶ κατεπείροντο, καὶτοῦ βασιλέως τοὺς φίλους ἐκδεχομένου, ὁ Ἑρμων παραστὰς ἐπικαλεῖ πρὸς τὴν ἔξοδον, ὑποδεικνὺς τὸ πρόθυμον τοῦ βασιλέως ἐνἑτοίμῳ κεῖσθαι.
Machabaeorum iii::5:27 τοῦ δὲ ἀποδεξαμένου καὶ καταπλαγέντος ἐπὶ τῇἀνόμῳ ἐξόδῳ, κατὰ πάντα ἀγνωσίᾳ κεκρατημένος ἐπυνθάνετο, ὅτιτὸ διασαφούμενον ἔτι αὐτῷ μετὰ σπουδῆς τετέλεσται.
Machabaeorum iii::5:28 τοῦτο δὲἦν ἐνέργεια τοῦ πάντα δεσποτεύοντος θεοῦ, τῶν πρὶν αὐτῷ μεμηχανημένωνλήθην κατὰ διάνοιαν ἐντεθεικότος.
Machabaeorum iii::5:29 ὑπεδείκνυεν ὁ Ἕρμωνκαὶ πάντες οἱ φίλοι τὰ θηρία καὶ τὰς δυνάμεις Ἡτοίμασται,βασιλεῦ, κατὰ τὴν σὴν ἐκτενῆ πρόθεσιν.
Machabaeorum iii::5:30 ὁ δὲ ἐπὶ τοῖς ῥηθεῖσινπληρωθεὶς βαρεῖ χόλῳ, διὰ τὸ περὶ τούτων προνοίᾳ θεοῦ διεσκεδάσθαιπᾶν αὐτοῦ νόημα, ἐνατενίσας μετὰ ἀπειλῆς εἶπεν
Machabaeorum iii::5:31 Ὅσοιγονεῖς παρῆσαν ἢ παίδων γόνοι, τήνδε θηρσὶν ἀγρίοις ἐσκεύασανδαψιλῆ θοίναν ἀντὶ τῶν ἀνεγκλήτων ἐμοὶ καὶ προγόνοις ἐμοῖς ἀποδεδιγμένωνὁλοσχερῆ βεβαίαν πίστιν ἐξόχως Ἰουδαίων.
Machabaeorum iii::5:32 καίπερεἰ μὴ διὰ τὴν τῆς συστροφίας στοργὴν καὶ τῆς χρείας, τὸ ζῇν ἀντὶτούτων ἐστερήθης.
Machabaeorum iii::5:33 οὕτως ὁ Ἕρμων ἀπροσδόκητον ἐπικίνδυνονὑπήνεγκεν ἀπειλήν· καὶ τῇ ὁράσει καὶ τῷ προσώπῳ συνεστάλη.
Machabaeorum iii::5:34 ὁ καθʼ εἷς δὲ τῶν φίλων σκυθρωπῶς ὑπεκρέων, τοὺς συνηθροισμένουςἀπέλυσαν ἕκαστον ἐπὶ τὴν ἰδίαν ἀσχολίαν.
Machabaeorum iii::5:35 οἵ τε Ἰουδαῖοιτὰ παρὰ τοῦ βασιλέως ἀκούσαντες, τὸν ἐπιφανῆ θεὸν Κύριον, βασιλέατῶν βασιλευόντων, ᾔνουν, καὶ τῆσδε τῆς βοηθείας αὐτοῦτετευχότες.
Machabaeorum iii::5:36 Κατὰ δὲ τοὺς αὐτοὺς νόμους ὁ βασιλεὺςσυστησάμενος πᾶν τὸ συμπόσιον, εἰς εὐφροσύνην τραπῆναι παρεκάλει.
Machabaeorum iii::5:37 τὸν δὲ Ἕρμωνα προσκαλεσάμενος μετὰ ἀπειλῆς εἶπενΠοσάκις δὲ δεῖ σοι περὶ τούτων αὐτῶν σοι προστάττειν, ἀθλιώτατε;
Machabaeorum iii::5:38 τοὺς ἐλέφαντας ἔτι καὶ νῦν καθόπλισον εἰς τὴν αὕριον ἐπὶ τὸντῶν Ἰουδαίων ἀφανισμόν.
Machabaeorum iii::5:39 οἱ δὲ συνανακείμενοι συγγενεῖς τὴνἀσταθῆ διάνοιαν αὐτοῦ θαυμάζοντες, προεφέροντο τάδε
Machabaeorum iii::5:40 Βασιλεῦ,μέχρι τίνος ὣς ἡμᾶς διαπειράζεις, προστάσσων ἤδη τρίτον αὐτοὺςἀφανίσαι, καὶ πάλιν ἐπὶ τῶν πραγμάτων ἐκ μεταβολῆς ἀναλύων τὰ σοὶ δεδογμένα;
Machabaeorum iii::5:41 ὧν χάριν ἡ πόλις διὰ τὴν προσδοκίαν ὀχλεῖ·καὶ πληθύουσα συστροφαῖς ἤδη καὶ κινδυνεύει πολλάκις διαρπασθῆναι.
Machabaeorum iii::5:42 Ὅθευ ὁ κατὰ πάντα Φάλαρις βασιλεὺς ἐνπληθυνθεὶςἀλογιστίας, καὶ τὰς γινομένας πρὸς ἐπισκοπὴν τῶνἸουδαίων ἐν αὐτῷ μεταβολὰς τῆς ψυχῆς παρʼ οὐδὲν ἡγούμενος,ἀτελέστατον βεβαίως ὅρκον ὁρισάμενος τούτους μὲν ἀνυπερθέτωςπέμψειν εἰς ᾅδην ἐν γόνασιν καὶ ποσὶν θηρίων ᾐκισμένους,
Machabaeorum iii::5:43 ἐπιστρατεύσανταδὲ ἐπὶ τὴν Ἰουδαίαν, ἰσόπεδον πυρὶ καὶ δόρατι στήσεσθαιδιὰ τάχους, καὶ τὸν ἄβατον ἡμῖν αὐτῶν ναὸν πυρὶ πρήνἐν τάχει τῶν συντελούντων ἐκεῖ θυσίαν εἰς τὸν ἅπαντα χρόνονκαταστήσειν.
Machabaeorum iii::5:44 τότε περιχαρεῖς ἀναλύσαντες οἱ φίλοι καὶ συγγενεῖςμετὰ πίστεως, διέτασσον τὰς δυνάμεις ἐπὶ τοὺς εὐκαιροτάτουςτόπους τῆς πόλεως πρὸς τὴν τήρησιν.
Machabaeorum iii::5:45 ὁ δὲ ἐλεφαντάρχης τὰθηρία σχεδόν, ὡς εἶπεν, εἰς κατάστεμα μανιῶδες ἀγιοχὼς εὐωδεστάτοιςπόμασιν οἴνῳ λελιβανωμένῳ, φοβερῶς κεκοσμημένα κατασκευαῖς,
Machabaeorum iii::5:46 περὶ τὴν ἕω, τῆς πόλεως ἤδη πλήθεσιν ἀναριθμήτοις κατὰ τοῦἱπποδρόμου καταμεμεστωμένης, εἰσελθὼν εἰς τὴν αὐλὴν ἐπὶ τὸπροκείμενον ὤτρυνε τὸν βασιλέα.
Machabaeorum iii::5:47 ὁ δὲ ὀργῇ βαρείᾳ γεμίσαςδυσσεβῆ φρένα, παντὶ τῷ βάρει σὺν τοῖς θηρίοις ἐξώρμησε, βουλόμενοςἀτρώτῳ καρδίᾳ καὶ κόραις ὀφθαλμῶν θεάσασθαι τὴν ἐπίπονονκαὶ ταλαίπωρον τῶν προσεσημαμμένων καταστροφήν.
Machabaeorum iii::5:48 ὡςδὲ τῶν ἐλεφάντων ἐξιόντων ἐπὶ πύλην, καὶ τῆς ἑπομένης ἐνόπλουδυνάμεως τῆς τε τοῦ πλήθους πορίας κονιορτὸν ἰδόντες, καὶ βαρυηχῆθόρυβον ἀκούσαντες οἱ Ἰουδαῖοι,
Machabaeorum iii::5:49 ὑστάτην βίου ῥοπὴν αὐτοῖςἐκείνην δόξαντες εἶναι τὸ τέλος τῆς ἀθλιωτάτης προσδοκίας,εἰς οἶκτον καὶ γόους τραπέντες, κατεφίλουν ἀλλήλους, περιπλεκόμενοιτοῖς συγγενέσιν, ἐπὶ τοὺς τραχήλους ἐπιπίπτοντες, γονεῖς παισὶνκαὶ μητέρες νεάνισιν· ἕτεραι δὲ νεογνὰ πρὸς μαστοὺς ἔχουσαιβρέφη τελευταῖον ἕλκοντα γάλα.
Machabaeorum iii::5:50 οὐ μὴν δὲ ἀλλὰ καὶ τὰς ἔμπροσθεναὐτῶν γεγενημένας ἀντιλήμψεις ἐξ οὐρανοῦ συνιδόντες,πρηνεῖς ὁμοθυμαδὸν ῥίψαντες ἑαυτούς, καὶ τὰ νήπια χωρίσαντες τῶν μαστῶν,
Machabaeorum iii::5:51 ἀνεβόησαν φωνῇ μεγάλῃ σφόδρα, τὸν τῆς ἁπάσηςδυνάστην ἱκετεύοντες, οἰκτεῖραι μετὰ ἐπιφανείας αὐτοὺς ἤδη πρὸςπύλαις ᾅδου καθεστῶτας.
Machabaeorum iii::6:1 Ἐλεάζαρος δέ τις ἀνὴρ ἐπίσημος τῶν ἀπὸ τῆς χώρας Ἰουδαίων ἐνπρεσβείῳ τὴν ἡλικίαν ἤδη λελογχὼς καὶ πάσῃ τῇ κατὰ τὸν βίον ἀρετῇκεκοσμημίνος, τοὺς περὶ αὐτὸν καταστείλας πρεσβυτέρους ἐπικαλεῖσθαιτὸν ἅγιον θεόν, καὶ προσηύξατο τάδε
Machabaeorum iii::6:2 Βασιλεῦ μεγαλοκράτωρ,ὕψιστε, παντοκράτωρ θεέ, τὴν πᾶσαν διακυβερνῶν ἐν οἰκτιρμοῖςκτίσιν,
Machabaeorum iii::6:3 ἔπιδε ἐπὶ Ἀβραὰμ σπέρμα, ἐφʼ ἡγιασμένου τέκνα Ἰακώβ,μερίδος ἡγιασμένης σου λαὸν ἐν ξένῃ γῇ ξένον ἀδίκως ἀπολλύμενον.
Machabaeorum iii::6:4 πάτερ, σὺ Φαραὼ πληθύνοντα ἅρμασιν τὸν πρὶν Αἰγύπτου ταύτηςδυνάστην ἐπαρθέντα ἀνόμῳ θράσει καὶ γλώσσῃ μεγαλορήμονι σὺντῇ ὑπερηφάνῳ στρατίᾷ ποντοβρόχους ἀπώλεσας, φέγγος ἐπιφάναςἐλέους Ἰσραὴλ γένει.
Machabaeorum iii::6:5 σὺ τὸν ἀναριθμήτοις δυνάμεσιν γαυρωθένταΣενναχηρεὶμ βαρὺν Ἀσσυρίων βασιλέα, δόρατι τὴν πᾶσαν ὑποχείριονἤδη λαβόντα γῆν καὶ μετεωρισθέντα ἐπὶ τὴν ἁγίαν σου πόλιν, βαρέαλαλοῦντα κόμπῳ καὶ θράσει, σύ, δέσποτα, ἔθραυσας, ἔκδηλον δεικνὺςἔθνεσιν πολλοῖς τὸ σὸν κράτος.
Machabaeorum iii::6:6 σὺ τοὺς κατὰ τὴν Βαβυλωνίαντρεῖς ἑταίρους πυρὶ τὴν ψυχὴν αὐθαιρέτως δεδωκότας εἰς τὸ μὴλατρεῦσαι τοῖς κενοῖς, διάπυρον δροσίσας κάμινον, ἐρρύσω μέχριτριχὸς ἀπημάντους, φλόγα πᾶσιν ἐπιπέμψας τοῖς ὑπεναντίοις.
Machabaeorum iii::6:7 σὺτὸν διαβολαῖς φθόνου λέουσι κατὰ γῆς ῥιφέντα θηρσὶν βορὰν Δανιὴλεἰς φῶς ἀνήγαγες ἀσινῆ·
Machabaeorum iii::6:8 τόν τε βυθοτρεφοῦς ἐν γαστρὶ κήτουςἸωνᾶν τηκόμενον ἀφιδὼν ἀπήμαντον πᾶσιν οἰκείοις ἀναδείξας,πάτερ.
Machabaeorum iii::6:9 καὶ νῦν, μισούβρι, πολυέλεε, τῶν ὅλων δικαστά, τάχοςἐπιφάνηθι τοῖς ἁγίοις Ἰσραὴλ γένους, ὑπὸ ἐβδελυγμένων ἀνόμων ἐθνῶν ὑβριζομένοις.
Machabaeorum iii::6:10 εἰ δὲ ἀσεβείαις κατὰ τὴν ἀποικίαν ὁ βίοςἡμῶν ἐνέσχηται, ῥυσάμενος ἡμᾶς ἀπὸ ἐχθρῶν χειρός, ᾧ προαιρῇ,δέσποτα, ἀπόλεσον ἡμᾶς μόρῳ.
Machabaeorum iii::6:11 μὴ τοῖς ματαίοις οἱ ματαιόφρονεςεὐλογησάτωσαν ἐπὶ τῇ τῶν ἠγαπημένων σου ἀπωλείᾳ, λέγοντες Οὐδὲὁ θεὸς αὐτῶν ἐρύσατο αὐτούς.
Machabaeorum iii::6:12 σὺ δὲ ὁ πᾶσαν ἀλκὴν καὶ δυναστείανἔχων ἅπασαν, αἰώνιε, νῦν ἔπιδε· ἐλέησον ἡμᾶς τοὺς καθʼ ὕβρινἀνόμων ἀλόγιστον ἐκ τοῦ ζῇν μεθισταμένους ἐν ἐπιβούλων τρόπῳ.
Machabaeorum iii::6:13 πτηξάτω δὲ ἔθνη σὴν δύναμιν ἀνίκητον σήμερον, ἔντιμε, δυνάμειςἔχων ἐπὶ σωτηρίαν Ἰακὼβ γένους.
Machabaeorum iii::6:14 ἱκετεύει σε τὸ πᾶν πλῆθος τῶννηπίων καὶ οἱ τούτων γονεῖς μετὰ δακρύων.
Machabaeorum iii::6:15 δειχθήτω πᾶσινἔθνεσιν, ὅτι μεθʼ ἡμῶν εἶ, κύριε, καὶ οὐκ ἀπέστρεψας τὸ πρόσωπόνσου ἀφʼ ἡμῶν· ἀλλὰ καθὼς εἶπας Οὐδὲ ἐν τῇ γῇ τῶν ἐχθρῶν αὐτῶνὄντων ὑπέριδον αὐτούς, οὕτως ἐπιτέλεσον, κύριε.
Machabaeorum iii::6:16 Τοῦ δὲἘλεαζάρου λήγοντος ἄρτι τῆς προσευχῆς, ὁ βασιλεὺς σὺν τοῖς θηρίοιςκαὶ παντὶ τῷ τῆς δυνάμεως φρυάγματι κατὰ τὸν ἱππόδρομον παρῆγεν.
Machabaeorum iii::6:17 καὶ θεωρήσαντες οἱ Ἰουδαῖοι, μέγα εἰς οὐρανὸν ἀνέκραξαν, ὥστεκαὶ τοὺς παρακειμένους αὐλῶνας συνηχήσαντας ἀκατάσχετον πτοὴνποιῆσαι παντὶ τῷ στρατοπέδῳ.
Machabaeorum iii::6:18 τότε ὁ μεγαλόδοξος καὶ παντοκράτωρκαὶ ἀληθινὸς θεός, ἐπιφάνας τὸ ἅγιον αὐτοῦ πρόσωπον,ἠνέῳξεν τὰς οὐρανίους πύλας, ἐξ ὧν δεδοξασμένοι δύο φοβεροειδεῖςἄγγελοι κατέβησαν φανεροὶ πᾶσιν πλὴν τοῖς Ἰουδαίοις,
Machabaeorum iii::6:19 καὶ ἀντέστησαν,καὶ τὴν δύναμιν τῶν ὑπεναντίων ἐπλήρωσαν ταραχῆς καὶδειλίας καὶ ἀκινήτοις ἔδησαν πέδαις.
Machabaeorum iii::6:20 καὶ ὑπόφρικον καὶ τὸ τοῦβασιλέως σῶμα ἐγενήθη, καὶ λήθη τὸ θράσος αὐτοῦ τὸ βαρύθυμονἔλαβεν.
Machabaeorum iii::6:21 καὶ ἀπέστρεψαν τὰ θηρία ἐπὶ τὰς συνεπομένας ἐνόπλουςδυνάμεις, καὶ κατεπάτουν αὐτοὺς καὶ ὠλέθρευον.
Machabaeorum iii::6:22 Καὶ μετεστράφητοῦ βασιλέως ἡ ὀργὴ εἰς οἶκτον καὶ δάκρυα ὑπὲρ τῶν ἔμπροσθεναὐτῷ μεμηχανευμένων.
Machabaeorum iii::6:23 ἀκούσας γὰρ τῆς κραυγῆς, καὶ συνιδὼνπρηνεῖς ἅπαντας εἰς τὴν ἀπώλειαν, δακρύσας μετ᾿ ὀργῆς τοῖς φίλοιςδιηπειλεῖτο, λέγων
Machabaeorum iii::6:24 Παραβασιλεύετε, καὶ τυράννους ὑπερβεβηκότεςὠμότητι· καὶ ἐμέ αὐτὸν τὸν ὑμῶν εὐεργέτην ἐπιχειρεῖτε τῆς ἀρχῆς ἤδηκαὶ τοῦ πνεύματος μεθιστᾷν, λάθρα μηχανώμενοι τὰ μὴ συμφέροντατῇ βασιλείᾳ.
Machabaeorum iii::6:25 τίς τοὺς κρατήσαντας ἡμῶν ἐν πίστει τὰ τῆς χώρας ὀχυρώματα τῆς οἰκίας ἀποστήσας, ἕκαστον ἀλόγως ἤθροισεν ἐνθάδε;
Machabaeorum iii::6:26 τίς τοὺς ἐξ ἀρχῆς εὐνοίᾳ πρὸς ἡμᾶς κατὰ πάντα διαφέροντας πάντωνἐθνῶν, καὶ τοὺς χειρίστους πλεονάκις ἀνθρώπων ἐπιδεδιγμένουςκινδύνους, οὕτως ἀθέσμως περιέβαλεν αἰκίαις;
Machabaeorum iii::6:27 λύσατε, ἐκλύσατεἄδικα δεσμά· εἰς τὰ ἴδια μετ᾿ εἰρήνης ἐξαποστείλατε, τὰ προστεταγμέναπαραιτησάμενοι.
Machabaeorum iii::6:28 ἀπολύσατε τοὺς υἱοὺς τοῦ παντοκράτορος ἐπουρανίουθεοῦ ζῶντος, ὃς ἀφʼ ἡμετέρων μέχρι τοῦ νῦν προγόνων ἀπαραπόδιστονεὐστάθειαν μετὰ δόξης προφέρει τοῖς ἡμετέροις πράγμασιν.
Machabaeorum iii::6:29 ὁ μἐν οὖν ταῦτα ἐξέλεξεν· οἱ δὲ ἐν ἀμερεῖ χρόνῳ λυθέντες,τὸν ἅγιον σωτῆρα θεὸν αὐτῶν ηὐλόγουν, ἄρτι τὸν θάνατον ἐκπεφυγότες.
Machabaeorum iii::6:30 Εἶτα ὁ βασιλεὺς εἰς τὴν πόλιν τὸν ἐπὶ τῶν προσόδωνπροσκαλεσάμενος, ἐκέλευσεν οἴνους τε καὶ τὰ λοιπὰ πρὸς εὐωχίανἐπιτήδεια τοῖς Ἰουδαίοις χορηγεῖν ἐπὶ ἡμέρας ἑπτά, κρίνας αὐτούς,ἐν ᾧ τόπῳ ἔδοξαν τὸν ὄλεθρον ἀναλαμβάνειν, ἐν τούτῳ ἐν εὐφροσύνῃπάσῃ σωτήρια ἀγαγεῖν.
Machabaeorum iii::6:31 τότε οἱ τὸ πρὶν ἐπονείδιστοι καὶ πλησίοντοῦ ἄδου, μᾶλλον δὲ ἐπʼ αὐτῷ βεβηκότες, ἀντὶ πικροῦ καὶ δυσατάκτουμόρου κώθωνα σωτήριον συστησάμενοι, τὸν εἰς πτῶσιν αὐτοῖς καὶτάφον ἡτοιμασμένον τόπον κλισίας κατεμερίσαντο πλήρεις χαρμονῆς.
Machabaeorum iii::6:32 καταλήξαντες δέ θρήνων πανόδυρτον μέλος, ἀνέλαβον ᾠδὴν πάτριον,τὸν Ἰσραὴλ σωτῆρα καὶ τερατοποιὸν αἰνοῦντες θεόν· οἰμωγὴν δὲπᾶσαν καὶ κωκυτὸν ἀπωσάμενοι, χοροὺς συνίσταντο εὐφροσύνηςεἰρηνικῆς σημεῖον.
Machabaeorum iii::6:33 ὡσαύτως δὲ καὶ ὁ βασιλεὺς περὶ τούτων συμπόσιονβαρὺ συνάγων, ἀδιαλείπτως εἰς οὐρανὸν ἀνθωμολογεῖτο μεγαλομερῶςἐπὶ τῇ παραδόξῳ γενηθείσῃ αὐτῶν σωτηρίᾳ.
Machabaeorum iii::6:34 οἵ τε πρὶν εἰςὄλεθρον καὶ οἰωνοβρώτους αὐτοὺς ἔσεσθαι τιθέμενοι καὶ μετὰ χαρᾶςἀπογραψάμενοι, κατεστέναξαν αἰσχύνην ἐφʼ ἑαυτοῖς περιβαλόμενοι,καὶ πυρόπνουν τόλμαν ἀκμαίως ἐσβεσμένοι.
Machabaeorum iii::6:35 οἴ τε Ἰουδαῖοι, καθὼςπροειρήκαμεν, συστησάμενοι τὸν προειρημένον χορόν, μετ᾿ εὐωχίας ἐν ἐξομολογήσεσιν ἱλαραῖς καὶ ψαλμοῖς διῆγον.
Machabaeorum iii::6:36 καὶ κοινὸν ὁρισάμενοιπερὶ τούτων θεσμὸν, ἐπὶ πᾶσαν τὴν παροικίαν αὐτῶν εἰς γενεάς,τὰς προειρημένας ἡμέρας ἅγειν ἔστησαν εὐφροσύνους, οὐ πότου χάρινκαὶ λιχνείας, σωτηρίας δὲ τῆς διὰ θεὸν γενομένης αὐτοῖς.
Machabaeorum iii::6:37 ἐνέτυχονδὲ τῷ βασιλεῖ, τὴν ἀπόλυσιν αὐτῶν εἰς τὰ ἴδια αἰτούμενοι.
Machabaeorum iii::6:38 Ἀπογράφονται δὲ αὐτοὺς ἀπὸ πέμπτης καὶ εἰκάδος τοῦ Παχὼνἕως τῆς τετάρτης τοῦ Ἐπιφί, ἐπὶ ἡμέρας τεσσαράκοντα· συνίστανταιδὲ αὐτῶν τὴν ἀπώλειαν ἀπὸ πέμπτης τοῦ Ἐπιφὶ ἕως ἑβδόμης, ἡμέραιςτρισίν.
Machabaeorum iii::6:39 ἐν αἷς καὶ μεγαλοδόξως ἐπιφάνας τὸ ἔλεος αὐτοῦ ὁ τῶνπάντων δυνάστης ἀπταίστους αὐτοὺς ἐρρύσατο ὁμοθυμαδόν.
Machabaeorum iii::6:40 Εὐωχοῦντο δὲ πάνθʼ ὑπὸ τοῦ βασιλέως χορηγούμενοι μέχριτῆς τεσσαρεσκαιδεκάτης, ἐν ἧ καὶ τὴν ἐντυχίαν ἐποιήσαντο περὶ τῆςἀπολύσεως αὐτῶν.
Machabaeorum iii::6:41 συναινέσας δὲ αὐτοῖς ὁ βασιλεὺς ἔγραψεναὐτοῖς τὴν ὑπογεγραμμένην ἐπιστολὴν πρὸς τοὺς κατὰ πόλιν στρατηγοὺςμεγαλοψύχως τὴν ἐκτενίαν ἔχουσαν
Machabaeorum iii::7:1 Βασιλεὺς ΠτολεμαῖοςΦιλοπάτωρ τοῖς κατʼ Aἴγυπτον στρατηγοῖς καὶ πᾶσιν τοῖς τεταγμένοιςἐπὶ πραγμάτων χαίρειν καὶ ἐρρῶσθαι.
Machabaeorum iii::7:2 ἐρρώμεθα δὲ καὶαὐτοὶ καὶ τὰ τέκνα ἡμῶν, κατευθύνοντος ἡμῖν τοῦ μεγάλου θεοῦτὰ προστάγματα, καθὼς προαιρούμεθα.
Machabaeorum iii::7:3 τῶν φίλων τινὲς κατὰκακοήθειαν πυκνότερον ἡμῖν παρακείμενοι, συνέπεισαν ἡμᾶς εἰςτὸ τοὺς ὑπὸ τὴν βασιλείαν Ἰουδαίους συναθροίσαντας τὰ σνστήματακολάζεσθαι ξενιζούσαις ἀποστάντων τιμωρίαις·
Machabaeorum iii::7:4 προφερόμενοιμηδέποτε εὐσταθήσειν τὰ πράγματα ἡμῶν, δι᾿ ἣν ἔχουσινοὗτοι πρὸς τὰ ἔθνη δυσμενίαν, μέχρι ἄν συντελεσθῇ τοῦτο.
Machabaeorum iii::7:5 οἴ καὶδεσμίους καταγαγόντες αὐτοὺς μετὰ σκυλμῶν ὡς ἀνδράποδα, μᾶλλονδὲ ὡς ἐπιβούλους, ἄνευ πάσης ἀνακρίσεως καὶ ἐξετάσεως ἐπεχείρησανἀνελεῖν, νόμου Σκυθῶν ἀγριοτέραν ἐνπεπηρμένοι ὠμότητα.
Machabaeorum iii::7:6 ἡμεῖς δὲἐπὶ τούτοις σκληρότερον διαπειλησάμενοι, καθʼ ἣν ἔχομεν πρὸςἄπαντας ἀνθρώπους ἐπιεικίαν, μόγις τὸ ζῆν αὐτοῖς χαριζόμενοι, καὶτὸν ἐπουράνιον θεὸν ἐγνωκότες ἀσφαλῶς ὑπερησπικότα τῶν Ἰουδαίων,ὡς πατέρα ὑπέρ υἱῶν διὰ παντὸς συμμαχοῦντα,
Machabaeorum iii::7:7 τὴν τε τοῦ φίλου ἣν ἔχουσιν βεβαίαν πρὸς ἡμᾶς καὶ τοὺς προγόνους ἡμῶν εὔνοιανἀναλογισάμενοι, δικαίως ἀπολελύκαμεν πάσης καθʼ ὁντινοῦν αἰτίαςτρόπον.
Machabaeorum iii::7:8 καὶ προστετάχαμεν ἑκάστῳ πάντας εἰς τὰ ἴδια ἐπιστρέφειν,ἐν παντὶ τρόπῳ μηθενὸς αὐτοὺς τὸ σύνολον καταβλάπτοντος,μήτε ὀνειδίζοντος περὶ τῶν γεγενημένων παρὰ λόγον.
Machabaeorum iii::7:9 γινώσκετε γὰρὅτι κατὰ τούτων ἐάν τι κακοτεχνήσωμεν πονηρόν, ἢ ἐπιλυπήσωμεναὐτοὺς τὸ σύνολον, οὐκ ἄνθρωπον, ἀλλὰ τὸν πάσης δεσπόζονταδυνάρεως θεὸν ὕψιστον ἀντικείμενον ἡμῖν ἐπʼ ἐκδίκησιν τῶν πραγμάτωνκατὰ πᾶν ἀφεύκτως διὰ παντὸς ἕξομεν. ἔρρωσθε.
Machabaeorum iii::7:10 Δαβόντεςδὲ·τὴν ἐπιστολὴν ταύτην, οὐκ ἐσπούδασαν εὐθέως περὶ τὴνἄφοδον, ἀλλὰ τὸν βασιλέα προσηξίωσαν τοὺς ἐκ τοῦ γένους τῶνἸουδαίων τὸν ἅγιον θεὸν αὐθαιρέτως παραβεβηκότας τοῦ θεοῦ τὸννόμον, τυχεῖν δι᾿ αὐτῶν τῆς ὀφειλομένης κολάσεως·
Machabaeorum iii::7:11 προφερόμενοιτοὺς γαστρὸς ἕνεκεν τὰ θεῖα παραβεβηκότας προστάγματα μηδέποτεεὐνοήσειν μηδὲ τοῖς τοῦ βασιλέως προστάγμασιν.
Machabaeorum iii::7:12 ὁ δὲ τἀληθές αὐτοὺςλέγειν παραδεξάμενος καὶ παραινέσας, ἔδωκεν αὐτοῖς ἄδειαν πάντων,ὅπως τοὺς παραβεβηκότας τοῦ θεοῦ τὸν νόμον ἐξολεθρεύσωσιν κατὰπάντα τὸν ὑπὸ τῆς βασιλείας αὐτοῦ τόπον μετὰ παρρησίας, ἄνευπάσης βασιλικῆς ἐξουσίας καὶ ἐπισκέψεως.
Machabaeorum iii::7:13 τότε κατευφημήσαντεςαὐτόν, ὡς πρέπον ἦν, οἱ τούτων ἱερεῖς καὶ πᾶν τὸ πλῆθος, ἐπιφωνήσαντεςτὸ ἁλληλουιά, μετὰ χαρᾶς ἀνέλυσαν·
Machabaeorum iii::7:14 οὗτοί τε τὸν ἐμπεσόντατῶν μεμιαμμένων ὁμοεθνῆ κατὰ τὴν ὀδὸν ἀπέκτεννον, καὶ μετὰ παραδιγματισμῶνἀνήρουν.
Machabaeorum iii::7:15 ἐκείνῃ δὲ τῇ ἡμέρᾳ ἀνεῖλον ὑπέρ τοὺςτριακοσίους ἄνδρας, ἣν καὶ ἤγαγον εὐφροσύνην μετὰ χαρᾶς βεβήλουςχειρωσάμενοι.
Machabaeorum iii::7:16 αὐτοὶ δὲ οἱ μέχρι θανάτου τὸν θεὸν ἐσχηκότες,παντελῆ σωτηρίαν ἀπόλυσιν ἐσχηκότες, ἀνέζευξαν ἐκ τῆς πόλεως βοῆς, ἐν αἴνοις καὶ πανμελέσιν ὕμνοις εὐχαριστοῦντες τῷ θεῷ τῶνπατέρων αὐτῶν ἁγίῳ σωτῆρι τοῦ Ἰσραήλ.
Machabaeorum iii::7:17 Παραγενηθέντεςδὲ εἰς Πτολεμαίδα τὴν ὀνομαζομένην διὰ τὴν τοῦ τόπου ἰδιότηταῥοδοφόρον, ἐν ᾖ προσέμεινεν αὐτοὺς ὁ στόλος κατὰ κοινὴν αὐτῶνβουλὴν ἡμέρας ἑπτά,
Machabaeorum iii::7:18 ἐκεῖ ἐποίησαν πότον σωτηρίου, τοῦ βασιλέωςχορηγήσαντος αὐτοῖς εὐψύχως τὰ πρὸς τὴν ἄφιξιν πάντα ἑκάστῳ ἕωςἐπὶ τὴν ἰδίαν οἰκίαν.
Machabaeorum iii::7:19 καταχθέντες δέ μετʼ εἰρήνης ἐν ταῖς πρεπούσαιςἐξομολογήσεσιν, ὡσαύτως κἀκεῖ ἔστησαν καὶ ταύτας ἄγειν τὰςἡμέρας ἐπὶ τὸν τῆς παροικίας αὐτῶν χρόνον εὐφροσύνους·
Machabaeorum iii::7:20 ἃς καὶἀνιερώσαντες ἐν στήλῃ, κατὰ τὸν τῆς συμποσίας τόπον προσευχῆςκαθιδρύσαντες, ἀνέλυσαν ἀσινεῖς, ἐλεύθεροι, ὑπερχαρεῖς, διά τε γῆςκαὶ θαλάσσης καὶ ποταμοῦ ἀνασωζόμενοι τῇ τοῦ βασιλέως ἐπιταγῇ,ἕκαστος εἰς τὴν
Machabaeorum iii::7:21 ἔμπροσθεν, ἐν τοῖς ἐχθροῖς ἐξουσίαν ἐσχηκότεςμετὰ δόξης καὶ φόβου, τὸ σύνολον ὑπὸ μηδενὸς διασεισθέντες τῶνὑπαρχόντων.
Machabaeorum iii::7:22 καὶ πάντα τὰ ἑαυτῶν πάντες ἐκομίσαντο ἐξ ἀπογραφῆς,ὥστε τοὺς ἔχοντάς τι μετὰ φόρου μεγίστου ἀποδοῦναι αὐτοῖς,τὰ μεγαλεῖα τοῦ μεγάλου θεοῦ ποιήσαντος τελέως ἐπὶ σωτηρίᾳ αὐτῶν.
Machabaeorum iii::7:23 Εὐλογητὸς ὁ ῥύστης Ἰσραὴλ εἰς τοὺς ἀεὶ χρόνους. ἀμήν.
