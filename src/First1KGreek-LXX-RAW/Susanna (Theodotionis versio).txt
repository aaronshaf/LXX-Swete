Susanna (Theodotionis versio)::1:1 ΚΑΙ ἦν ἀνήρ οἰκῶν ἐν Βαβυλῶνι, καὶ ὄνομα αὐτῷ Ἰωακείμ.
Susanna (Theodotionis versio)::1:2 καὶ ἔλαβεν γυναῖκα ᾖ ὄνομα Σουσάννα, θυγάτηρ Χελκείου, καλὴ       σφόδρα καὶ φοβουμένη τὸν κύριον.
Susanna (Theodotionis versio)::1:3 καὶ οἱ γονεῖς αὐτῆς δίκαιοι,        καὶ ἐδίδαξαν τὴν θυγατέρα αὐτῶν κατὰ τὸν νόμον Μωυσῆ.
Susanna (Theodotionis versio)::1:4 καὶ ἦν         Ἰωακεὶμ πλούσιος σφόδρα, καὶ ἦν αὐτῷ παράδεισος γειτνιῶν τῷ         οἴκῳ αὐτοῦ· καὶ πρὸς αὐτὸν προσήγοντο οἱ Ἰουδαῖοι, διὰ τὸ εἶναι         αὐτὸν ἐνδοξότερον πάντων.
Susanna (Theodotionis versio)::1:5 Καὶ ἀπεδείχθησαν δύο πρεσβύτεροι          ἐκ τοῦ λαοῦ κριταὶ ἐν τῷ ἐνιαυτῷ ἐκείνῳ, περὶ ὧν ἐλάλησεν          ὁ δεσπότης ὅτι ἐξῆλθεν ἀνομία ἐκ Βαβυλῶνος ἐκ πρεσβυτέρων          κριτῶν οἳ ἐδόκουν κυβερνῶν τὸν λαόν.
Susanna (Theodotionis versio)::1:6 οὗτοι προσεκαρτέρουν ἐν           τῇ οἰκίᾳ Ἰωακείμ, καὶ ἤρχοντο πρὸς αὐτοὺς πάντες οἱ κρινόμενοι.
Susanna (Theodotionis versio)::1:7 καὶ ἐγένετο ἡνίκα ἀπέτρεχεν ὁ λαὸς μέσον ἡμέρας, εἰσεπορεύετο       Σουσάννα καὶ περιεπάτει ἐν τῷ παραδείσῳ τοῦ ἀνδρὸς αὐτῆς.
Susanna (Theodotionis versio)::1:8 καὶ        ἐθεώρουν αὐτὴν οἱ δύο πρεσβύτεροι καθʼ ἡμέραν εἰσπορευομένην        καὶ περιπατοῦσαν, καὶ ἐγένοντο ἐν ἐπιθυμίᾳ αὐτῆς.
Susanna (Theodotionis versio)::1:9 καὶ διέ.         στρεψαν τὸν ἑαυτῶν νοῦν, καὶ ἐξέκλιναν τοὺς ὀφθαλμοὺς αὐτῶν         τοῦ μὴ βλέπειν εἰς τὸν οὐρανὸν μηδὲ μνημονεύειν κριμάτων δικαίων.
Susanna (Theodotionis versio)::1:10 καὶ ἦσαν ἀμφότεροι κατανενυγμένοι περὶ αὐτῆς, καὶ       οὐκ ἀνήγγειλαν ἀλλήλοις τὴν ὀδύνην ἑαυτῶν·
Susanna (Theodotionis versio)::1:11 ὅτι ήσχύνοντο ἀναγγεῖλαι        τὴν ἐπιθυμίαν αὐτῶν ὅτι ἤθελον συγγενέσθαι αὐτῇ.
Susanna (Theodotionis versio)::1:12 καὶ         παρετηροῦσαν φιλοτίμως καθʼ ἡμέραν ὁρᾷν αὐτήν.
Susanna (Theodotionis versio)::1:13 καὶ εἶπαν                                                  ἕτερος τῷ ἑτέρῳ Πορευθῶμεν δὴ εἰς οἶκον, ὅτι ἀρίστου ὥρα ἐστίν·           καὶ ἐξελθόντες διεχωρίσθησαν ἀπ᾿  ἀλλήλων.
Susanna (Theodotionis versio)::1:14 καὶ ἀνακάμψαντες           ἦλθον ἐπὶ τὸ αὐτό, καὶ ἀνετάζοντες ἀλλήλους τὴν αἰτίαν ὡμολόγησαν           τὴν ἐπιθυμίαν αὐτῶν· καὶ τότε κοινῇ συνετάξαντο καιρὸν ὅτε           αὐτὴν δυνήσονται εὑρεῖν μόνην.
Susanna (Theodotionis versio)::1:15 καὶ ἐγένετο ἐν τῷ παρατηρεῖν            αὐτοὺς ἡμέραν εὔθετον εἰσῆλθέν ποτε καθὼς ἐχθές καὶ τρίτης ἡμέρας            μετὰ δύο μόνων κορασίων, καὶ ἐπεθύμησε λούσασθαι ἐν τῷ παραδείσω,            ὅτι καῦμα ἣν.
Susanna (Theodotionis versio)::1:16 καὶ οὐκ ἣν ἐκεῖ οὐδεὶς πλὴν οἱ δύο πρεσβύτεροι             κεκρυμμένοι καὶ παρατηροῦντες αὐτήν.
Susanna (Theodotionis versio)::1:17 καὶ εἶπεν τοῖς              κορασίοις Ἐνέγκατε δὴ μοι ἔλαιον καὶ σμήγματα, καὶ τὰς θύρας τοῦ              παραδείσου κλείσατε, ὅπως λούσωμαι.
Susanna (Theodotionis versio)::1:18 καὶ ἐποίησαν καθὼς εἶπεν,               καὶ ἀπέκλεισαν τὰς θύρας τοῦ παραδείσου, καὶ ἐξῆλθαν κατὰ τὰς               πλαγίας θύρας ἐνέγκαι τὰ προστεταγμένα αὐταῖς, καὶ οὐκ εἴδοσαν               τοὺς πρεσβυτέρους, ὅτι ἦσαν κεκρυμμένοι.
Susanna (Theodotionis versio)::1:19 καὶ ἐγένετο ὡς ἐξήλθοσαν                τὰ κοράσια, καὶ ἀνέστησαν οἱ δύο πρεσβῦται καὶ ἐπέδραμον                αὐτῇ,
Susanna (Theodotionis versio)::1:20 καὶ εἶπον Ἰδοὺ αἱ θύραι τοῦ παραδείσου κέκλεινται, καὶ                 οὐδεὶς θεωρεῖ ἡμᾶς, καὶ ἐν ἐπιθυμίᾳ σού ἐσμεν· διὸ συνκατάθου                 ἡμίν, καὶ γενοῦ μεθʼ ἡμῶν.
Susanna (Theodotionis versio)::1:21 εἰ δὲ μή, καταμαρτυρήσομέν σου ὅτι                  ἦν μετὰ σοῦ νεανίσκος, καὶ διὰ τοῦτο ἐξαπέστειλας τὰ κοράσια ἀπὸ                  σου.
Susanna (Theodotionis versio)::1:22 καὶ ἀνεστέναξεν Σουσάννα καὶ εἶπεν Στενά μοι πάντοθεν·                   ἐάν τε γὰρ τοῦτο πράξω, θάνατός μοί ἐστιν· ἐάν τε μὴ πράξω,                   οὐκ ἐκφεύξομαι τὰς χεῖρας ὑμῶν.
Susanna (Theodotionis versio)::1:23 αἱρετόν μοί ἐστιν μὴ πράξασαν                    ἐνπεσεῖν εἰς τὰς χεῖρας ὑμῶν ἤ ἁμαρτεῖν ἐνώπιον Κυρίου.
Susanna (Theodotionis versio)::1:24 καὶ                     ἀνεβόησεν φωνῇ μεγάλῃ Σουσάννα· ἐβόησαν δέ καὶ οἱ δύο πρεσβῦται                     κατέναντι αὐτῆς.
Susanna (Theodotionis versio)::1:25 καὶ δραμὼν ὁ εἶς ἤνοιξεν τὰς θύρας τοῦ παραδείσου.
Susanna (Theodotionis versio)::1:26 ὡς δὲ ἤκουσαν τὴν κραυγὴν ἐν τῷ παραδείσῳ οἱ ἐκ τῆς       οἰκίας, εἰσεπήδησαν διὰ τῆς πλαγίας θύρας ἰδεῖν τὸ συμβεβηκὸς       αὐτῇ.
Susanna (Theodotionis versio)::1:27 ἡνίκα δὲ εἶπαν οἱ πρεσβῦται τοὺς λόγους αὐτῶν, κατῃσχύνθησαν        οἱ δοῦλοι σφόδρα, ὅτι πώποτε οὐκ ἐρρέθη λόγος τοι                              οῦτος περὶ Σουσάννης.
Susanna (Theodotionis versio)::1:28 καὶ ἐγένετο τῇ ἐπαύριον ὡς συνῆλθεν ὁ        λαὸς πρὸς τὸν ἄνδρα αὐτῆς Ἰωακείμ, ἦλθον οἱ δύο πρεσβῦται πλήρεις       τῆς ἀνόμου ἐννοίας κατὰ Σουσάννης τοῦ θανατῶσαι αὐτήν, καὶ       εἶπαν ἔμπροσθεν τοῦ λαοῦ
Susanna (Theodotionis versio)::1:29 Ἀποστείλατε ἐπὶ Σουσάνναν θυγατέρα        Χελκίου ἥ ἐστιν γυνὴ Ἰωακείμ. οἱ δὲ ἀπέστειλαν.
Susanna (Theodotionis versio)::1:30 καὶ ἦλθεν         αὐτὴ καὶ οἱ γονεῖς αὐτῆς καὶ τὰ τέκνα αὐτῆς καὶ πάντες οἱ συγγενεῖς         αὐτῆς.
Susanna (Theodotionis versio)::1:31 ἡ δὲ Σουσάννα ἦν τρυφερὰ σφόδρα καὶ καλὴ τῷ          εἴδει
Susanna (Theodotionis versio)::1:32 οἱ δὲ παράνομοι ἐκέλευσαν ἀποκαλυφθῆναι αὐτήν, ἦν γὰρ           κατακεκαλυμμένη, ὅπως ἐμπλησθῶσιν τοῦ κάλλους αὐτῆς.
Susanna (Theodotionis versio)::1:33 ἔκλαιον            δὲ οἱ παρʼ αὐτῆς καὶ πάντες οἱ ἰδόντες αὐτήν.
Susanna (Theodotionis versio)::1:34 ἀναστάντες δὲ οἱ             δύο πρεσβῦται ἐν μέσῳ τῷ λαῷ ἔθηκαν τὰς χεῖρας ἐπὶ τὴν κεφαλῆν             αὐτῆς·
Susanna (Theodotionis versio)::1:35 35 ἡ δὲ κλαίουσα ἀνέβλεψεν εἰς τὸν οὐρανόν, ὅτι ἦν ἡ              καρδία αὐτῆς πεποιθυῖα ἐπὶ Κυρίῳ.
Susanna (Theodotionis versio)::1:36 εἶπαν δὲ οἱ πρεσβῦται Περιπατούντων               ἡμῶν ἐν τῷ παραδείσῳ μόνων εἰσῆλθεν αὕτη μετὰ δύο               παιδισκῶν, καὶ ἀπέκλεισεν τὰς θύρας τοῦ παραδείσου καὶ ἀπέλυσεν               τὰς παιδίσκας.
Susanna (Theodotionis versio)::1:37 καὶ ἦλθεν πρὸς αὐτὴν νεανίσκος, ὃς ἦν κεκρυμμένος,                καὶ ἀνέπεσε μετʼ αὐτῆς.
Susanna (Theodotionis versio)::1:38 ἡμεῖς δὲ ὄντες ἐν τῇ γωνίᾳ τοῦ                 παραδείσου ἰδόντες τὴν ἀνομίαν ἐδράμομεν ἐπʼ αὐτούς·
Susanna (Theodotionis versio)::1:39 καὶ ἰδόντες                  συγγινομένους αὐτούς, ἐκείνου μέν οὐκ ἠδυνήθημεν ἐγκρατεῖς γενέσθαι                  διὰ τὸ ἰσχύειν αὐτὸν ὑπέρ ἡμᾶς καὶ ἀνοίξαντα τὰς θύρας                  ἐκπεπηδηκέναι,
Susanna (Theodotionis versio)::1:40 ταύτης δὲ ἐπιλαβόμενοι ἐπηρωτῶμεν τίς ἦν ὁ                   νεανίσκος·
Susanna (Theodotionis versio)::1:41 καὶ οὐκ ἠθέλησεν ἀναγγεῖλαι ἡμῖν. ταῦτα μαρτυροῦμεν.                    καὶ ἐπίστευσεν αὐτοῖς ἡ συναγωγὴ ὡς πρεσβυτέροις τοῦ λαοῦ                    καὶ κριταῖς, καὶ κατέκριναν αὐτὴν ἀποθανεῖν.
Susanna (Theodotionis versio)::1:42 ἀνεβόησεν δέ φωνῇ                     μεγάλῃ Σουσάννα καὶ εἶπεν Ὁ θεὸς ὁ αἰώνιος ὁ τῶν κρυπτῶν γνώστης,                     ὁ εἰδὼς τὰ πάντα πρὶν γενέσεως αὐτῶν,
Susanna (Theodotionis versio)::1:43 σὺ ἐπίστασαι ὅτι                      ψευδῆ μου κατεμαρτύρησαν· καὶ ἰδοὺ ἀποθνήσκω, μὴ ποιήσασα μηδέν                      ὅν οὗτοι ἐπονηρεύσαντο κατʼ ἐμοῦ.
Susanna (Theodotionis versio)::1:44 Καὶ εἰσήκουσεν Κύριος                       τῆς φωνῆς αὐτῆς.
Susanna (Theodotionis versio)::1:45 καὶ ἀπαγομένης αὐτῆς ἀπολέσθαι, ἐξήγειρεν                                                                                                                        ὁ θεὸς τὸ πνεῦμα τὸ ἅγιον παιδαρίου νεωτέρου ᾧ ὄνομα Δανιὴλ.
Susanna (Theodotionis versio)::1:46 καὶ ἐβόησεν φωνῇ μεγάλῃ Ἀθῷος ἐγὼ ἀπὸ τοῦ αἵματος ταύτης.
Susanna (Theodotionis versio)::1:47 ἐπέστρεψεν δὲ πᾶς ὁ λαὸς πρὸς αὐτὸν καὶ εἶπαν Τίς ὁ λόγος    οὗτος ὃν σὺ λελάληκας;
Susanna (Theodotionis versio)::1:48 ὁ δὲ στὰς ἐν μέσῳ αὐτῶν εἶπεν Οὕτως     μωροί, οἱ υἱοὶ Ἰσραήλ; οὐκ ἀνακρίναντες οὐδὲ τὸ σαφές ἐπιγνόντες     κατεκρίνατε θυγατέρα Ἰσραήλ;
Susanna (Theodotionis versio)::1:49 ἀναστρέψατε εἰς τὸ κριτήριον·      ψευδῆ γὰρ οὖτοι κατεμαρτύρησαν αὐτῆς.
Susanna (Theodotionis versio)::1:50 καὶ ἀνέστρεψεν πᾶς ὁ λαὸς       μετὰ σπουδῆς. καὶ εἶπαν αὐτῷ οἱ πρεσβύτεροι Δεῦρο κάθισον ἐν       μέσῳ ἡμῶν καὶ ἀνάγγειλον ἡμῖν, § ὅτι σοὶ δέδωκεν ὁ θεὸς τὸ πρεσβεῖον.
Susanna (Theodotionis versio)::1:51 καὶ εἶπεν πρὸς αὐτοὺς Δανιὴλ Διαχωρίσατε αὐτοὺς ἀπʼ ἀλλήλων    μακράν, καὶ ἀνακρινῶ αὐτούς.
Susanna (Theodotionis versio)::1:52 ὡς δὲ διεχωρίσθησαν εἰς     ἀπὸ τοῦ ἑνός, ἐκάλεσεν τὸν ἕνα αὐτῶν καὶ εἶπεν πρὸς αὐτόν Πεπαλαιωμένε     ἡμερῶν κακῶν, νῦν ἥκασιν αἱ ἁμαρτίαι σου ἃς ἐποίεις τὸ     πρότερον,
Susanna (Theodotionis versio)::1:53 κρίνων κρίσεις ἀδίκους, καὶ τοὺς μέν ἀθῴους κατακρίνων,      ἀπολύων δέ τοὺς αἰτίους, λέγοντος τοῦ κυρίου Ἀθῷον καὶ δίκαιον      οὐκ ἀποκτενεῖς.
Susanna (Theodotionis versio)::1:54 νῦν οὗν ταύτην εἴπερ ἴδες, εἰπόν ῾ Υπὸ τί       δένδρον ἴδες αὐτοὺς ὁμιλοῦντας ἀλλήλοις; ὁ δὲ εἶπ εν ῾ Υπὸ σχῖνον.
Susanna (Theodotionis versio)::1:55 εἶπεν δὲ Δανιὴλ Ὀρθῶς ἔψευσαι εἰς τὴν σεαυτοῦ κεφαλήν· ἥδη γὰρ    ἄγγελος τοῦ θεοῦ λαβὼν φάσιν παρὰ τοῦ θεοῦ σχίσει σε μέσον.
Susanna (Theodotionis versio)::1:56 καὶ μεταστήσας αὐτὸν ἐκέλευσεν προσαγαγεῖν τὸν ἕτερον· καὶ    εἶπεν αὐτῷ Σπέρμα Χανάαν καὶ οὐκ Ἰούδα, τὸ κάλλος ἐξηπάτησέν    σε, καὶ ἐπιθυμία διέστρεψεν τὴν καρδίαν σου.
Susanna (Theodotionis versio)::1:57 οὕτως ἐποιεῖτε     θυγατράσιν Ἰσραήλ, καὶ ἐκεῖναι φοβούμεναι ὡμίλουν ὑμῖν· ἀλλʼ οὐ     θυγάτηρ Ἰούδα ὑπέμεινεν τὴν ἀνομίαν ὑμῶν.
Susanna (Theodotionis versio)::1:58 νῦν οὗν λέγε μοι      ῾ Υπὸ τί δένδρον κατέλαβες αὐτοὺς ὁμιλοῦντας ἀλλήλοις; ὁ δὲ εἶπεν      ῾ Υπὸ πρῖνον.
Susanna (Theodotionis versio)::1:59 εἶπ εν δὲ αὐτῷ Δανιὴλ ᾿Ορθῶς ἔψευσαι καὶ σὺ εἰς       τὴν σεαυτοῦ κεφαλήν· μένει γὰρ ὁ ἄγγελος τοῦ θεοῦ τὴν ῥομφαίαν       ἔχων πρίσαι σε μέσον, ὅπως ἐξολεθρεύσῃ ὑμᾶς.
Susanna (Theodotionis versio)::1:60 Καὶ ἀνεβόησεν        πᾶσα ἡ συναγωγὴ φωνῇ μεγάλῃ, καὶ εὐλόγησαν τῷ θεῷ τῷ σώ-                                ζοντι τοὺς ἐλπίζοντας ἐπʼ αὐτόν.
Susanna (Theodotionis versio)::1:61 καὶ ἀνέστησαν ἐπὶ τοὺς δύο          πρεσβύτας, ὅτι συνέστησεν αὐτοὺς Δανιὴλ ἐκ τοῦ στόματος αὐτῶν         ψευδομάρτυρας ὄντας, καὶ ἐποίησαν αὐτοῖς ὃν τρόπον ἐπονηρεύσαντο         τῷ πλησίον,
Susanna (Theodotionis versio)::1:62 ποιῆσαι κατὰ τὸν νόμον Μωυσῆ, καὶ ἀπέκτειναν οὐτούς·          καὶ ἐσώθη αἶμα ἀναίτιον ἐν τῇ ἡμέρᾳ ἐκείνῃ.
Susanna (Theodotionis versio)::1:63 Xελκίας δὲ           καὶ ἡ γυνὴ αὐτοῦ ἤνεσαν περὶ τῆς θυγατρὸς αὐτῶν μετὰ Ἰωακεὶμ           τοῦ ἀνδρὸς αὐτῆς καὶ τῶν συνγενῶν πάντων, ὅτι οὐχ εἰρέθη ἐν           αὐτῇ ἄσχημον πρᾶγμα.
Susanna (Theodotionis versio)::1:64 Καὶ Δανιὴλ ἐγένετο μέγας ἐνώπιον τοῦ λαοῦ ἀπὸ τῆς ἡμέρας   ἐκείνης καὶ ἐπέκεινα. ¶
