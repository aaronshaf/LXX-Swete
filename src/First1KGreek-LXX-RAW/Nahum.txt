Nahum::1:1 ΑΗΜΜA Νινευή, βιβλίον ὁράσεως Ναοὺμ τοῦ Ἐλκεσαίου.
Nahum::1:2 Θεὸς ζηλωτὴς καὶ ἐκδικῶν Κύριος μετὰ θυμοῦ, ἐκδικῶν Κύριοςτοὺς ὑπεναντίους αὐτοῦ, καὶ ἐξαίρων αὐτὸς τοὺς ἐχθροὺς αὐτοῦ.
Nahum::1:3 Κύριος μακρόθυμος. καὶ μεγάλη ἡ ἰσχὺς αὐτοῦ, καὶ ἀθῷον οὐκ ἀθῳώσειΚύριος· ἐν συντελείᾳ καὶ ἐν συνσεισμῷ ἡ ὁδὸς αὐτοῦ, καὶνεφέλαι κονιορτὸς ποδῶν αὐτοῦ·
Nahum::1:4 ἀπειλῶν θαλάσσῃ καὶ ξηραίνωναὐτήν, καὶ πάντας τοὺς ποταμοὺς ἐξερημῶν. ὀλιγώθη ἡ Βασανῖτιςκαὶ ὁ Κάρμηλος, καὶ τὰ ἐξανθοῦντα τοῦ Λιβάνου ἐξέλιπεν·
Nahum::1:5 τὰ ὄρηἐσείσθησαν ἀπʼ αὐτοῦ, καὶ οἱ βουνοὶ ἐσαλεύθησαν· καὶ ἀνεστάλη ἡγῆ ἀπὸ προσώπου αὐτοῦ ἡ σύμπασα, καὶ πάντες οἱ κατοικοῦντεςἐν αὐτῇ.
Nahum::1:6 ἀπὸ προσώπου ἀργῆς αὐτοῦ τίς ὑποστήσεται; καὶ τίςἀντιστήσεται ἐν ὀργῇ θυμοῦ αὐτοῦ; ὁ θυμὸς αὐτοῦ τήκει ἀρχάς, καὶαἱ πέτραι διεθρύβησαν ἀπʼ αὐτοῦ.
Nahum::1:7 χρηστὸς Κύριος τοῖς ὑπομένουσιναὐτὸν ἐν ἡμέρᾳ θλίψεως, καὶ γινώσκων τοὺς εὐλαβουμένους αὐτόν.
Nahum::1:8 καὶ ἐν κατακλυσμῷ πορείας συντέλειαν ποιήσεται, τοὺς ἐπεγειρομένουςκαὶ τοὺς ἐχθροὺς αὐτοῦ διώξεται σκότος.
Nahum::1:9 τί λογίζεσθε ἐπὶτὸν κύριον; συντέλειαν αὐτὸς ποιήσεται, οὐκ ἐκδικήσει δὶς ἐπὶ τὸαὐτὸ ἐν θλίψει·
Nahum::1:10 ὅτι ἕως θεμελίου αὐτοῦ χερσωθήσεται, καὶ ὡς σμῖλαξπεριπλεκομένη βρωθήσεται, καὶ ὡς καλάμη ξηρασίας μεστή.
Nahum::1:11 ἐκ σοῦ ἐξελεύσεται λογισμὸς κατὰ τοῦ κυρίου πονηρά, βουλευόμενοςἐναντία.
Nahum::1:12 τάδε λέγει Κύριος κατάρχων ὑδάτων πολλῶν Καὶ οὕτωςδιασταλήσονται, καὶ ἡ ἀκοὴ σου οὐκ ἐνακουσθήσεται ἔτι.
Nahum::1:13 καὶ νῦνσυντρίψω τὴν ῥάβδον αὐτοῦ ἀπὸ σοῦ, καὶ τοὺς δεσμοὺς διαρήξω·
Nahum::1:14 καὶ ἐντελεῖται ὑπέρ σοῦ Κύριος, οὐ σπαρήσεται ἐκ τοῦ ὀνόματόςσου ἔτι· ἐξ οἴκου θεοῦ σου ἐξολεθρεύσω τὰ γλυπτά, καὶ χωνευτὰθήσομαι ταφὴν σου· ὅτι ταχεῖς.
Nahum::1:15 δοὺ ἐπὶ τὰ ὄρη οἱ πόδες εὐαγγελιζομένουκαὶ ἀπαγγέλλοντος εἰρήνην· ἑόρταζε, Ἰούδα, τὰς ἑορτάςσου, ἀπόδος τὰς εὐχάς σου, διότι οὐ μὴ προσθήσωσιν ἔτι τοῦδιελθεῖν διὰ σοῦ εἰς παλαίωσιν.
Nahum::2:1 Συντετέλεσται, ἐξῆρται·
Nahum::2:2 ἀνέβη ἐμφυσῶν εἰς πρόσωπόν σου,ἐξαιρούμενος ἐκ θλίψεως. σκόπευσον ὁδόν, κράτησον ὀσφύος,ἄνδρισαι τῇ ἰσχύι σφόδρα·
Nahum::2:3 διότι ἀπέστρεψεν Κύριος τὴν ὕβρινἸακὼβ καθὼς ὕβριν τοῦ Ἰσραήλ, διότι ἐκτινάσσοντες ἐξετίναξαναὐτοὺς καὶ τὰ κλήματα αὐτῶν διέφθειραν.
Nahum::2:4 ὅπλα δυναστείας αὐτῶνἐξ ἀνθρώπων, ἄνδρας δυνατοὺς ἐμπαίζοντας ἐν πυρί αἱ ἡνίαι τῶνἁρμάτων αὐτῶν ἐν ἡμέρᾳ ἑτοιμασίας αὐτοῦ, καὶ οἱ ἱππεῖς θορυβηθήσονται
Nahum::2:5 ἐν ταῖς ὁδοῖς, καὶ συγχυθήσονται τὰ ἄρματα καὶ συνπλακήσονταιἐν ταῖς πλατείαις· ἡ ὅρασις αὐτῶν ὡς λαμπάδες πυρὸς καὶὡς ἀστραπαὶ διατρέχουσαι.
Nahum::2:6 καὶ μνησθήσονται οἱ μεγιστᾶνες αὐτῶν,καὶ φεύξονται ἡμέρας καὶ ἀσθενήσουσιν ἐν τῇ πορίᾳ αὐτῶν, καὶσπεύσουσιν ἐπὶ τὰ τείχη αὐτῆς καὶ ἑτοιμάσουσιν τὰς προφυλακὰςαὐτῶν.
Nahum::2:7 πύλαι τῶν πόλεων διηνοίχθησαν, καὶ τὰ βασίλεια διέπεσεθ,
Nahum::2:8 καὶ ἡ ὑπόστασις ἀπεκαλύφθη· καὶ αὕτη ἀνέβαινεν καὶ αἱ δοῦλαιαὐτῆς ἥγοντο καθὼς περιστεραὶ φθεγγόμεναι ἐν καρδίαις αὐτῶν.
Nahum::2:9 καὶ Νινευή, ὡς κολυμβήθρα ὕδατος τὰ ὕδατα αὐτῆς, καὶ αὐτοὶ φεύγοντες οὐκ ἔστησαν, καὶ οὐκ ἣν ὁ ἐπιβλέπων.
Nahum::2:10 διήρπασαν τὸ ἀργύριον,διήρπαζον τὸ χρυσίον, καὶ οὐκ ἦν πέρας τοῦ κόσμου αὐτῆς· βεβάρυνταιἐπὶ πάντα σκεύη τὰ ἐπιθυμητὰ αὐτῆς.
Nahum::2:11 ἐκτιναγμὸς καὶἀνατιναγμός, καὶ ἐκβραγμὸς καὶ καρδίας θραυσμός, καὶ ὑπόλυσιςγονάτων καὶ ὠδῖυες ἐπὶ πᾶσαν ὀσφύν, καὶ τὸ πρόσωπον πάντωνὡς πρόσκαυμα χύτρας.
Nahum::2:12 ποῦ ἐστιν τὸ κατοικητήριον τῶν λεόντων,καὶ ἡ νομὴ ἡ οὖσα τοῖς σκύμνοις ; ποῦ ἐπορεύθη λέων τοῦ εἰσελθεῖνἐκεῖ σκύμνον λέοντος, καὶ οὐκ ἦν ὁ ἐκφοβῶν;
Nahum::2:13 λέων ἥρπασεν τὰἱκανὰ τοῖς σκύμνοις αὐτοῦ καὶ ἀπέπνιξεν τοῖς λέουσιν αὐτοῦ, καὶἔπλησεν θήρας νοσσιὰν αὐτοῦ καὶ τὸ κατοικητήριον αὐτοῦ ἁρπαγῆς.
Nahum::2:14 ἰδοὺ ἐγὼ ἐπὶ σέ, λέγει Κύριος Παντοκράτωρ, καὶ ἐκκαύσω ἐν καπνῷπλῆθός σου, καὶ τοὺς λέοντάς σου καταφάγεται ῥομφαία, καὶ ἐξολεθρεύσωἐκ τῆς γῆς τὴν θήραν σου, καὶ οὐ μὴ ἀκουσθῇ οὐκέτι τὰἔργα σου.
Nahum::3:1 Ὦ πόλις αἱμάτων, ὅλη ψευδής, ἀδικίας πλήρης, οὐ ψηλαφηθῇσεταιθήρα.
Nahum::3:2 φωνὴ μαστίγων καὶ φωνὴ σεισμοῦ τροχῶν, καὶ ἵππουδιώκοντος καὶ ἅρματος ἀναβράσσοντος,
Nahum::3:3 καὶ ἱππέως ἀναβαίνοντος καὶστιλβούσης ῥομφαίας καὶ ἐξαστραπτόντων ὅπλων, καὶ πλήθους τραυματιῶνκαὶ βαρείας πτώσεως, καὶ οὐκ ἦν πέρας τοῖς ἔθνεσιν αὐτῆς·καὶ ἀσθενήσουσιν ἐν τοῖς σώμασιν αὐτῶν ἀπὸ πλήθους πορνείας.
Nahum::3:4 πόρνη καλὴ καὶ ἐπιχαρής, ἡγουμένη φαρμάκων, ἡ πωλοῦσα ἔθνηἐν τῇ πορνείᾳ αὐτῆς καὶ λαοὺς ἐν τοῖς φαρμάκοις αὐτῆς.
Nahum::3:5 ἰδοὺ ἐγὼἐπὶ σέ, λέγει Κύριος ὁ θεὸς ὁ παντοκράτωρ, καὶ ἀποκαλύψω τὰὀπίσω σου ἐπὶ τὸ πρόσωπόν σου, καὶ δείξω ἔθνεσιν τὴν αἰσχύνην σου καὶ βασιλείαις τὴν ἀτιμίαν σου·
Nahum::3:6 καὶ ἐπιρίψω ἐπὶ σέ βδελυγμὸνκατὰ τὰς ἀκαθαρσίας σου, καὶ θήσομαί σε εἰς παράδειγμα·
Nahum::3:7 καὶἔσται πᾶς ὁ ὁρῶν σε καταβήσεται ἀπὸ σοῦ καὶ ἐρεῖ Δειλαία Νινευή·τίς στενάξει αὐτήν ; πόθεν ζητήσω παράκλησιν αὐτῇ;
Nahum::3:8 ἑτοίμασαιμερίδα, ἅρμόσοι χορδήν, ἑτοίμασαι μερίδα, Ἄμμων, ἡ κατοικοῦσα ἐνποταμοῖς· ὕδωρ κύκλῳ αὐτῆς, ἧς ἡ ἀρχὴ θάλασσα καὶ ὕδωρ τὰ τείχηαὐτῆς.
Nahum::3:9 καὶ Αἰθιοπία ἰσχὺς αὐτῆς καὶ Aἵγυπτος, καὶ οὐκ ἔστιν πέραςτῆς φυγῆς, καὶ Λίβυες ἐγένοντο βοηθοὶ αὐτῆς.
Nahum::3:10 καὶ αὐτὴ εἰς μετοικεσίανπορεύσεται αἰχμάλωτος, καὶ τὰ νήπια αὐτῆς ἐδαφιοῦσινἐπʼ ἀρχὰς πασῶν τῶν ὁδῶν αὐτῆς, καὶ ἐπὶ πάντα τὰ ἔνδοξααὐτῆς βαλοῦσιν κλήρους. καὶ πάντες οἱ μεγιστᾶνες αὐτῆς δεθήσονταιχειροπέδαις.
Nahum::3:11 καὶ σὺ μεθυσθήσῃ καὶ ἔσῃ ὑπερεαωραμένη,καὶ σὺ ζητήσεις σεαυτῇ στάσιν ἐξ ἐχθρῶν.
Nahum::3:12 πάντα τὰ ὐχυρώματάσου συκαῖ σκοποὺς ἔχουσαι· ἐὰν σαλευθῶσιν, πεσοῦνται εἰς στόμαἕσθοντος.
Nahum::3:13 ἰδοὺ ὁ λαός σου ὡς γυναῖκες ἐν σοί· τοῖς ἐχθροῖς σουἀνοιγόμεναι ἀνοιχθήσονται πύλαι τῆς γῆς σου, καταφάγεται πῦρτοὺς μοχλούς σου.
Nahum::3:14 ὕδωρ περιοχῆς ἐπίσπασαι σεαυτῇ, καὶ κατακράτησοντῶν ὀχυρωμάτων σου· ἔμβηθι εἰς πηλὸν καὶ συμπατήθητιἐν ἀχύροις, κατακράτησον ὑπέρ πλίνθον·
Nahum::3:15 ἐκεῖ καταφάγεταί σεπῦρ, ἐξολεθρεύσει σε ῥομφαία, καταφάγεταί σε ὡς ἀκρίς, καὶβαρυνθήσει ὡς βροῦχος.
Nahum::3:16 ἐπλήθυνας τὰς ἐμπορίας σου ὑπέρ τὰἄστρα τοῦ οὐρανοῦ· βροῦχος ὥρμησεν καὶ ἐξεπετάσθη.
Nahum::3:17 ἐξήλατοὡς ἀττέλεβος ὁ συμμικτός σου, ὡς ἀκρὶς ἐπιβεβηκυῖα ἐπὶ φραγμὸνἐν ἡμέρᾳ πάγους· ὁ ἥλιος ἀνέτειλεν, καὶ ἀφήλατο, καὶ οὐκ ἔγνω τὸν τόπον αὐτῆς. οὐαὶ αὐτοῖς.
Nahum::3:18 ἐνύσταξαν οἱ ποιμένες σου, βασιλεὺς Ἀσσύριος ἐκοίμισεν τοὺς δυνάστας σου· ἀπῆρεν ὁ λαόςσου ἐπὶ τὰ ὄρη, καὶ οὐκ ἦν ὁ ἐκδεχόμενος.
Nahum::3:19 οὐκ ἔστιν ἴασις τῇσυντριβῇ σου, ἐφλέγμανεν ἡ πληγή σου· πάντες οἱ ἀκούοντες τὴνἀγγελίαν σου κροτήσουσιν χεῖρας ἐπὶ σέ· διότι ἐπὶ τίνα οὐκ ἐπῆλθενἡ κακία σου διὰ παντός;
